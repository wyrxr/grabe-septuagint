1024 ΨΑΛΤΗΡΙΟΝ. ΨΑΛΜ. ΡΗ΄. ΡΘ΄.
18 μακρυνθήσεται ἀπ᾿ αὐτοῦ. Καὶ ἐνεδύσατο κατάραν ὡς ἱμάτιον,
19 καὶ εἰσῆλθεν ὡσεὶ ὕδωρ εἰς τὰ ἔγκατα αὐτοῦ, καὶ ὡσεὶ ἔλαιον ἐν
20 τοῖς ὀστέοις αὐτοῦ· γενηθήτω αὐτῷ ὡς ἱμάτιον ὃ περιβάλλεται,
21 καὶ ὡσεὶ ζώνη ἣν διαπαντὸς περιζώννυται. Τοῦτο τὸ ἔργον τῶν
22 ἐνδιαβαλλόντων με παρὰ Κυρίου, καὶ τῶν λαλούντων πονηρὰ κατὰ
23 τῆς ψυχῆς μου. Καὶ σὺ Κύριε Κύριε ποίησον μετ᾿ ἐμοῦ (ἔλεος)
24 ἕνεκεν τοῦ ὀνόματός σου, ὅτι χρηστὸν τὸ ἔλεός σου· ῥῦσαί με, ὅτι
25 πτωχὸς καὶ πένης εἰμὶ ἐγώ, καὶ ἡ καρδία μου τετάρακται ἐντός
26 μου. Ὡσεὶ σκιὰ ἐν τῷ ἐκκλίναι αὐτήν, ἀντανῃρέθην· ἐξετινάχθην
27 ὡσεὶ ἀκρίδες. Τὰ γόνατά μου ἠσθένησαν ἀπὸ νηστείας, καὶ ἡ σάρξ
28 μου ἠλλοιώθη δι᾿ ἔλεον. Καὶ ἐγὼ ἐγενήθην ὄνειδος αὐτοῖς· ἴδοσάν
29 με, ἐσάλευσαν κεφαλὰς αὐτῶν. Βοήθησόν μοι· Κύριε ὁ Θεός μου,
30 (καὶ) σῶσόν με κατὰ τὸ ἔλεός σου· καὶ γνώτωσαν ὅτι ἡ χείρ σου
31 αὕτη, καὶ σὺ Κύριε ἐποίησας αὐτήν. Καταρίσονταί αὐτοί, καὶ σὺ
32 εὐλογήσεις· οἱ ἐπανιστάνομένοι μοι αἰσχυνθήτωσαν, ὁ δὲ δοῦλός
33 σου εὐφρανθήσεται. Ἐνδυσάσθωσαν οἱ ἐνδιαβάλλοντές με ἐντρο-
34 πὴν, καὶ περιβαλέσθωσαν ὡς διπλοΐδα αἰσχύνην αὐτῶν. Ἐξομο-
35 λογήσομαι τῷ Κυρίῳ σφόδρα ἐν τῷ στόματί μου, καὶ ἐν μέσῳ
36 πολλῶν αἰνέσω αὐτόν· ὅτι παρέστη ἐκ δεξιῶν πένητος, τοῦ σῶσαι
37 ἐκ τῶν καταδιωκόντων τὴν ψυχήν μου.

ΨΑΛΜ. ΡΘ΄. CIX..

1 Τῷ Δαυΐδ ψαλμός. Εἶπεν ὁ Κύριος τῷ κυρίῳ μου· κάθου ἐκ
2 δεξιῶν μου, ἕως ἂν θῶ τοὺς ἐχθρούς σου ὑποπόδιον τῶν ποδῶν
3 σου. Ῥάβδον δυνάμεώς σου ἐξαποστελεῖ Κύριος ἐκ Σιῶν· (καὶ)
4 κατακυρίευε ἐν μέσῳ τῶν ἐχθρῶν σου. Μετὰ σοῦ ἡ ἀρχὴ ἐν ἡμέ-
5 ρᾳ τῆς δυνάμεώς σου, ἐν ταῖς λαμπρότησι τῶν ἁγίων (σου)· ἐκ
6 γαστρὸς πρὸ ἑωσφόρου ἐγέννησά σε. Ὤμοσε Κύριος, καὶ οὐ μετα-
7 μεληθήσεται· Σὺ ἱερεὺς εἰς τὸν αἰῶνα, κατὰ τὴν τάξιν Μελχισε-
8 δέκ. Κύριος ἐκ δεξιῶν σου συνέθλασεν ἐν ἡμέρᾳ ὀργῆς αὐτοῦ βα-
9 σιλεῖς· κρινεῖ ἐν τοῖς ἔθνεσι, πληρώσει πτώματα, συνθλάτει κε-
10 φαλὰς ἐπὶ γῆς πολλῶν. Ἐκ χειμάρρου ἐν ὁδῷ πίεται (ὕδωρ)· διὰ
11 τοῦτο ὑψώσει κεφαλήν.