ΚΕΦ. ΛΔ´. ΙΕΡΕΜΙΑΣ 1277
τῷ βασιλεῖ Βαβυλῶνος, ὅτι ψευδῆ αὐτοὶ προφητεύουσιν ὑμῖν, πρὸς 10
τὸ μακρύναι ὑμᾶς ἀπὸ τῆς γῆς ὑμῶν, καὶ διασπερῶ ὑμᾶς, καὶ ἀ-
πολεῖσθε, καὶ τὸ ἔθνος, ὃ ἂν εἰσαγάγῃ τὸν τράχηλον αὐτοῦ ὑπὸ 11
τὸν ζυγὸν βασιλέως Βαβυλῶνος, καὶ ἐργάσηται αὐτῷ, καὶ καταλείψω
αὐτὸν ἐπὶ τῆς γῆς αὐτοῦ, φησὶ Κύριος· καὶ ἐργάται αὐτῷ, καὶ ἐν-
οικήσει ἐν αὐτῇ. Καὶ πρὸς Σεδεκίαν βασιλέα Ἰούδα ἐλάλησα κατὰ 12
πάντας τοὺς λόγους τούτους, λέγων· εἰσαγάγετε τὸν τράχηλον ὑ-
μῶν, ὑπὸ τὸν ζυγὸν βασιλέως Βαβυλῶνος, καὶ δουλεύσατε αὐτῷ
καὶ τῷ λαῷ αὐτοῦ, καὶ ζήσετε. Καὶ ἱνατὶ ἀποθνήσκετε σὺ καὶ ὁ 13
λαός σου ἐν ῥομφαίᾳ καὶ ἐν λιμῷ καὶ ἐν θανάτῳ, καθὰ ἐλάλησε
Κύριος πρὸς τὸ ἔθνος, ὃ ἐὰν μὴ δουλεύσῃ τῷ βασιλεῖ Βαβυλῶνος.
Καὶ μὴ ἀκούσητε τῶν λόγων τῶν προφητῶν τῶν λεγόντων πρὸς 14
ὑμᾶς· οὐκ ἐργάσασθε τῷ βασιλεῖ Βαβυλῶνος, ὅτι ἄδικα αὐτοὶ 15
προφητεύουσιν ὑμῖν, ὅτι οὐκ ἀπέστειλα αὐτούς, φησὶ Κύριος, καὶ
αὐτοὶ προφητεύουσιν ἐπὶ τῷ ὀνόματί μου ἐπ᾿ ἀδίκῳ, πρὸς τὸ ἀπολέ-
σαι ὑμᾶς, καὶ ἀπολεῖσθε ὑμεῖς, καὶ οἱ προφῆται ὑμῶν, οἱ προφη-
τεύοντες ὑμῖν ἐπ᾿ ἀδίκῳ ψευδῆ. Ὑμῖν, καὶ παντὶ τῷ λαῷ τούτῳ, 16
καὶ τοῖς ἱερεῦσιν ἐλάλησα, λέγων· οὕτως εἶπε Κύριος· μὴ ἀκούετε
τῶν λόγων τῶν προφητῶν, τῶν προφητευόντων ὑμῖν ψευδῆ, καὶ
λεγόντων· ἰδοὺ σκεύη οἴκου Κυρίου ἐπιστρέφει ἐκ Βαβυλῶνος νῦν
ταχύ, ὅτι ἄδικα αὐτοὶ προφητεύουσιν ὑμῖν· οὐκ ἀπέστειλα αὐ-
τούς. Μὴ ἀκούετε αὐτῶν· δουλεύσατε βασιλεῖ Βαβυλῶνος, καὶ ζή- 17
σατε καὶ ἱνατὶ γίνεται ἡ πόλις αὕτη ἔρημος; Εἰ προφῆται εἰσι, 18
καὶ εἴ ἐστι λόγος Κυρίου ἐν αὐτοῖς, ἀπαντησάτωσαν δὴ τῷ Κυ-
ρίῳ τῶν δυνάμεων πρὸς τὸ μὴ πορευθῆναι τὰ σκεύη τὰ ὑπολελειμ-
μένα ἐν οἴκῳ Κυρίου, καὶ ἐν οἴκῳ βασιλέως, καὶ ἐν Ἱερουσαλὴμ
εἰς Βαβυλῶνα. Ὅτι οὕτως εἶπε Κύριος τῶν δυνάμεων περὶ τῶν 19
στύλων, καὶ περὶ τῆς θαλάσσης, καὶ περὶ τῶν Μεχονώθ, καὶ
τῶν ἐπιλοίπων σκευῶν, τῶν ὑπολελειμμένων ἐν τῇ πόλει ταύ-
τῃ· ὧν οὐκ ἔλαβε Ναβουχοδονόσορ βασιλεὺς Βαβυλῶνος, ὅτε 20
ἀπῴκισε τὸν Ἰεχονίαν υἱὸν Ἰωακεὶμ βασιλέα Ἰούδα ἐξ Ἱερου-
σαλὴμ εἰς Βαβυλῶνα, καὶ πάντας τοὺς ἐλευθέρους Ἰούδα καὶ
Ἱερουσαλήμ. Ὅτι τάδε λέγει Κύριος τῶν δυνάμεων ὁ Θεὸς 21
Ἰσραὴλ ἐπὶ τὰ σκεύη τὰ καταλειφθέντα ἐν οἴκῳ Κυρίου, καὶ ἐν
οἴκῳ βασιλέως Ἰούδα, καὶ ἐν Ἱερουσαλὴμ εἰς Βαβυλῶνα εἰσ- 22
ελεύσεται, καὶ ἐκεῖ ἔσται, ἕως ἡμέρας ἧς ἐπισκέψομαι αὐτά, λέ-