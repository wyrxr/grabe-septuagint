1410               IEZEKHA               ΚΕΦ. ΜΔ΄.
¹² λειτουργεῖν αὐτοῖς, ἀνθ᾿ ὧν ἐλειτούργουν αὐτοῖς πρὸ προσώπου τῶν
  εἰδώλων αὐτῶν· καὶ ἐγένετο τῷ οἴκῳ Ἰσραὴλ εἰς κόλασιν ἀδι-
  κίας· ἕνεκεν τούτου ἦρα τὴν χεῖρά μου ἐπ᾿ αὐτούς, λέγει Κύριος
¹³ ὁ Θεός, καὶ λήψονται τὴν ἀνομίαν αὐτῶν· καὶ οὐκ ἐγγιοῦσι πρὸς
  μὲ τοῦ ἱερατεύειν μοι, οὐδὲ τοῦ προσαγαγεῖν πρὸς τὰ ἅγια υἱῶν
  Ἰσραήλ, οὐδὲ πρὸς τὰ ἅγια τῶν ἁγίων μου· καὶ λήψονται τὴν ἀ-
¹⁴ τιμίαν αὐτῶν ἐν τῇ πλανήσει ᾗ ἐπλανήθησαν. Καὶ τάξουσιν αὐ-
  τοὺς φυλάσσειν φυλακὰς τοῦ οἴκου εἰς πάντα τὰ ἔργα αὐτοῦ,
¹⁵ καὶ εἰς πάντα ὅσα ἂν ποιήσωσιν οἱ ἱερεῖς οἱ Λευῖται, οἱ υἱοὶ τοῦ
  Σαδδούκ, οἵτινες ἐφυλάξαντο τὰς φυλακὰς τῶν ἁγίων μου, ἐν τῷ
  πλανᾶσθαι τὸν οἶκον Ἰσραὴλ ἀπ᾿ ἐμοῦ· οὗτοι προσάξουσι πρὸς
  μὲ τοῦ λειτουργεῖν μοι, καὶ στήσονται πρὸ προσώπου μου, τοῦ προ-
¹⁶ σφέρειν μοι θυσίαν, στέαρ καὶ αἷμα, λέγει Κύριος ὁ Θεός. Οὗτοι
  εἰσελεύσονται εἰς τὰ ἅγιά μου, καὶ οὗτοι προσελεύσονται πρὸς τὴν
  τράπεζάν μου, τοῦ λειτουργεῖν μοι, καὶ φυλάξουσι τὰς φυλακὰς
¹⁷ μου. Καὶ ἔσται ἐν τῷ εἰσπορεύεσθαι αὐτοὺς τὰς πύλας τῆς αὔ-
  λῆς ἐσωτέρας, στολὰς λινοῦς ἐνδύσονται, καὶ οὐκ ἐνδύσονται ἔρια
  ἐν τῷ λειτουργεῖν αὐτοὺς ἀπὸ τῆς πύλης τῆς ἐσωτέρας αὐλῆς
¹⁸ καὶ ἔσω· καὶ κιδάρεις λινοῦς ἕξουσιν ἐπὶ ταῖς κεφαλαῖς αὐτῶν,
  καὶ περισκελὴ λινοῦ ἕξουσιν ἐπὶ ταῖς ὀσφύσιν αὐτῶν, καὶ οὐ περι-
¹⁹ ζώσονται βίᾳ. Καὶ ἐν τῷ ἐκπορεύεσθαι αὐτοὺς εἰς τὴν αὐλὴν τὴν
  ἐξωτέραν πρὸς τὸν λαόν, ἐκδύσονται τὰς στολὰς αὐτῶν, ἐν αἷς
  αὐτοὶ λειτουργοῦσιν ἐν αὐταῖς· καὶ θήσουσιν αὐτὰς ἐν ταῖς ἐξέ-
  δραις τῶν ἁγίων, καὶ ἐνδύσονται στολὰς ἑτέρας, καὶ οὐ μὴ ἁγιά-
²⁰ σωσι τὸν λαὸν ἐν ταῖς στολαῖς αὐτῶν. Καὶ τὰς κεφαλὰς αὐτῶν
  οὐ μὴ ξυρήσονται, καὶ τὰς κόμας αὐτῶν οὐ μὴ ψιλώσουσι, καλύ-
²¹ πτοντες καλύψουσι τὰς κεφαλὰς αὐτῶν. Καὶ οἶνον οὐ μὴ πίωσιν πᾶς
  ἱερεύς, ἐν τῷ εἰσπορεύεσθαι αὐτοὺς εἰς τὴν αὐλὴν τὴν ἐσωτέραν.
²² Καὶ χήραν καὶ ἐκβεβλημένην οὐ μὴ λήψονται ἑαυτοῖς εἰς γυναῖκα,
  ἀλλ᾿ ἢ παρθένον ἐκ τοῦ σπέρματος οἴκου Ἰσραήλ· καὶ χήρα ἐὰν
²³ γένηται ἐξ ἱερέως, λήψονται. Καὶ τὸν λαόν μου διδάξουσιν ἀναμέ-
  σον ἁγίου καὶ βεβήλου, καὶ ἀναμέσον καθαροῦ καὶ ἀναμέσον ἀ-
²⁴ καθάρτου γνωριοῦσιν αὐτοῖς, καὶ ἐπὶ κρίσιν αἵματος οὗτοι ἐπι-
  στήσονται τοῦ διακρίνειν· τὰ δικαιώματά μου δικαιώσουσι, καὶ
  τὰ κρίματά μου κρινοῦσι, καὶ τὰ νόμιμά μου καὶ τὰ προστάγματά
  μου ἐν πάσαις ταῖς ἑορταῖς μου φυλάξονται, καὶ τὰ σάββατά μου