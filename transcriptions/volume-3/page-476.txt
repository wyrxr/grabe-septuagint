1414 ΙΕΖΕΚΙΗΛ ΚΕΦ. ΜϚ´
τῆς πύλης εἰσελεύσεται, καὶ κατὰ τὴν ὁδὸν τῆς πύλης ἐξελεύσε-
9 ται. Καὶ ἔσται ὅταν εἰσπορεύηται ὁ λαὸς τῆς γῆς ἐναντίον Κυ-
ρίου ἐν ταῖς ἑορταῖς, ὁ εἰσπορευόμενος κατὰ τὴν ὁδὸν τῆς πύ-
λης τῆς πρὸς βορρᾶν προσκυνεῖν, ἐξελεύσεται κατὰ τὴν ὁδὸν τῆς
πύλης τῆς πρὸς νότον· καὶ ὁ εἰσπορευόμενος κατὰ τὴν ὁδὸν τῆς
πύλης τῆς πρὸς νότον, ἐξελεύσεται κατὰ τὴν ὁδὸν τῆς πύλης τῆς
πρὸς βορρᾶν, οὐκ ἀναστρέψει κατὰ τὴν πύλην εἰς ἣν εἰσελήλυθεν,
10 ἀλλ’ ἢ κατ’ εὐθὺ αὐτῆς ἐξελεύσεται. Καὶ ὁ ἀφηγούμενος ἐν μέσῳ
αὐτῶν ἐν τῷ εἰσπορεύεσθαι αὐτοὺς εἰσελεύσεται μετ’ αὐτῶν, καὶ
11 ἐν τῷ ἐκπορεύεσθαι αὐτοὺς ἐξελεύσεται μετ’ αὐτῶν. Καὶ ἐν
ταῖς ἑορταῖς καὶ ἐν ταῖς πανηγύρεσιν ἔσται τὸ Μαναὰ πέμμα
τῷ μόσχῳ, καὶ πέμμα τῷ κριῷ καὶ τοῖς ἀμνοῖς, καθὼς ἂν
12 ἐκποιῇ ἡ χεὶρ αὐτοῦ, καὶ ἐλαίου τὸ εἶν ἐν τῷ πέμματι. Ἐὰν δὲ ποι-
ήσῃ ὁ ἀφηγούμενος ὁμολογίαν ὁλοκαύτωμα σωτηρίου τῷ Κυρίῳ,
καὶ ἀνοίξει ἑαυτῷ τὴν πύλην τὴν βλέπουσαν κατ’ ἀνατολάς,
καὶ ποιήσει τὸ ὁλοκαύτωμα αὐτοῦ, καὶ τὰ τοῦ σωτηρίου αὐτοῦ,
ὃν τρόπον ποιεῖ ἐν τῇ ἡμέρᾳ τῶν σαββάτων· καὶ ἐξελεύσεται,
13 καὶ κλείσει τὰς θύρας μετὰ τὸ ἐξελθεῖν αὐτόν, καὶ ἀμνὸν ἐνιαύ-
σιον ἄμωμον ποιήσει ὁλοκαύτωμα, καθ’ ἡμέραν τῷ Κυρίῳ, πρωῒ
14 πρωῒ ποιήσει αὐτόν, καὶ Μαναὰ ποιήσει ἐπ’ αὐτῷ· τοπρωῒ ἕκτον
τοῦ μέτρου, καὶ ἐλαίου τὸ τρίτον τοῦ εἶν τοῦ ἀναμίξαι τὴν σε-
15 μίδαλιν Μαναὰ τῷ Κυρίῳ, πρόσταγμα αἰώνιον διὰ παντὸς ποι-
ήσετε τὸν ἀμνόν· καὶ τὸ Μαναὰ καὶ τὸ ἔλαιον ποιήσετε πρωΐ,
16 ὁλοκαύτωμα διὰ παντός. Τάδε λέγει ᾿Αδωναῖ Κύριος· ἐὰν δῷ
ὁ ἀφηγούμενος δόμα ἑνὶ ἐκ τῶν υἱῶν αὐτοῦ τοῦ ἐκ τῆς κληρο-
νομίας αὐτοῦ, τοῦτο τοῖς υἱοῖς αὐτοῦ ἔσται· κατάσχεσις αὐτῶν
17 αὕτη ἐν κληρονομίᾳ. Ἐὰν δὲ δῷ δόμα ἐκ τῆς κληρονομίας αὐτοῦ
ἑνὶ τῶν παίδων αὐτοῦ, καὶ ἔσται αὐτῷ ἕως τοῦ ἔτους τῆς ἀφέ-
σεως, καὶ ἀποδώσει τῷ ἀφηγουμένῳ· πλὴν τῆς κληρονομίας τῶν
18 υἱῶν αὐτοῦ αὐτοῖς ἔσται, καὶ οὐ μὴ λάβῃ ὁ ἀφηγούμενος ἐκ
τῆς κληρονομίας τοῦ λαοῦ αὐτοῦ τοῦ καταδυναστεῦσαι αὐτούς,
ἐκ τῆς κατασχέσεως αὐτῶν· ἀπὸ τῆς κληρονομίας αὐτοῦ κατα-
κληρονομήσει τοῖς υἱοῖς αὐτοῦ, ὅπως μὴ διασκορπίζηται ὁ λαός
19 μου, ἕκαστος ἀπὸ τῆς κατασχέσεως αὐτοῦ. Καὶ εἰσήγαγέ με εἰς
τὴν εἴσοδον τῆς κατὰ νότου τῆς πύλης, εἰς τὴν ἐξέδραν τῶν
ἁγίων τῶν ἱερέων, τὴν βλέπουσαν πρὸς βορρᾶν· καὶ ἰδοὺ ἐκεῖ