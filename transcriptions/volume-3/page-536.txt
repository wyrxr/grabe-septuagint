1474 Α Μ Ω Σ.
ΚΕΦ. Ϛ΄. VI.

1 ΟΥΑΙ τοῖς ἐξουθενοῦσι Σιών, καὶ τοῖς πεποιθόσιν ἐπὶ τὸ ὄρος
2 τοῦ Ἰσραήλ. Διαβητε πάντες καὶ ἴδετε, καὶ διέλθατε ἐκεῖθεν
εἰς Αἰμαθαββά, καὶ κατάβητε ἐκεῖθεν εἰς Γὲθ ἀλλοφύλων, τὰς
3 κρατίστας ἐκ πασῶν τῶν βασιλειῶν τούτων· εἰ πλείονα τὰ ὅρια
αὐτῶν ἐστι τῶν ὑμετέρων ὁρίων; Οἱ ἐρχόμενοι εἰς ἡμέραν κα-
4 κήν, οἱ ἐγγίζοντες καὶ ἐφαπτόμενοι σαββάτων ψευδῶν· οἱ κα-
θεύδοντες ἐπὶ κλινῶν ἐλεφαντίνων, καὶ κατασπαταλῶντες ἐπὶ ταῖς
στρωμναῖς αὐτῶν, καὶ ἔσθοντες ἐρίφους ἐκ ποιμνίων, καὶ μοσχά-
5 ρια ἐκ μέσου βουκολίων γαλαθηνά· οἱ ἐπικροτοῦντες πρὸς τὴν
φωνὴν τῶν ὀργάνων, ὡς ἑστῶτα ἐλογίσαντο, καὶ οὐχ ὡς φεύγον-
6 τα· οἱ πίνοντες τὸν διυλισμένον οἶνον, καὶ τὰ πρῶτα μῦρα χριό-
7 μενοι, καὶ οὐκ ἔπασχον οὐδὲν ἐπὶ τῇ συντριβῇ Ἰωσήφ. Διὰ τοῦ-
το νῦν αἰχμάλωτοι ἔσονται ἀπ᾽ ἀρχῆς δυναστῶν, καὶ ἐξαρθήσε-
8 ται χρεμετισμὸς ἵππων ἐξ Ἐφραίμ. Ὅτι ὤμοσε Κύριος καθ᾽
ἑαυτοῦ· ὅτι βδελύσσομαι ἐγὼ πᾶσαν τὴν ὕβριν Ἰακώβ, καὶ τὰς
χώρας αὐτοῦ μεμίσηκα, καὶ ἐξαρῶ πόλιν σὺν πᾶσι τοῖς κατοί-
9 κοῦσιν αὐτήν· καὶ ἔσται, ἐὰν ὑπολειφθῶσι δέκα ἄνδρες ἐν οἰκίᾳ
10 μιᾷ, καὶ ἀποθανοῦνται, (καὶ ὑπολειφθήσονται οἱ κατάλοιποι·) καὶ
λήψονται οἱ οἰκεῖοι αὐτῷ, καὶ οἱ παραβιωταὶ τοῦ ἐξενέγκαι τὰ
ὀστᾶ αὐτῶν ἐκ τοῦ οἴκου· καὶ ἐρεῖ τοῖς προεστηκόσι τῆς οἰκίας·
εἰ ἔτι ὑπάρχει παρά σοί; καὶ ἐρεῖ· οὐκ ἔτι· καὶ ἐρεῖ· σίγα, ἵνα-
11 κα τοῦ μὴ ὀνομάσαι τὸ ὄνομα Κυρίου. Διότι ἰδοὺ Κύριος ἐν-
τέλλεται, καὶ πατάξει τὸν οἶκον τὸν μέγαν θλάσμασι, καὶ τὸν
12 οἶκον τὸν μικρὸν ῥήγμασιν. Εἰ διώξονται ἐν πέτραις ἵπποι; εἰ
παρασιωπήσονται ἐν θηλείαις; ὅτι ὑμεῖς ἐξεστρέψατε εἰς θυμὸν
13 κρίμα, καὶ καρπὸν δικαιοσύνης εἰς πικρίαν· οἱ εὐφραινόμενοι ἐπ᾽
οὐδενὶ λόγῳ, οἱ λέγοντες· οὐκ ἐν τῇ ἰσχύϊ ἡμῶν ἔσχομεν κέρα-
14 τα; Διότι ἰδοὺ ἐγὼ ἐπεγείρω ἐφ᾽ ὑμᾶς, οἶκος τοῦ Ἰσραήλ, ἔθνος,
λέγει Κύριος τῶν δυνάμεων, καὶ ἐκθλίψουσιν ὑμᾶς τοῦ μὴ εἰσ-
ελθεῖν εἰς Αἰμάθ, καὶ ἕως τοῦ χειμάῤῥου τῶν δυσμῶν.