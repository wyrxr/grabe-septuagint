ΚΕΦ. ΑΓʹ. ΙΕΡΕΜΙΑΣ 1297
Καὶ ἀνέγνω Ἰουδεὶν εἰς τὰ ὦτα τοῦ βασιλέως, καὶ εἰς τὰ ὦτα
πάντων τῶν ἀρχόντων, τῶν ἑστηκότων πρὸς τὸν βασιλέα. Καὶ 22
ὁ βασιλεὺς ἐκάθητο ἐν οἴκῳ χειμερινῷ ἐν τῷ μηνὶ τῷ ἐννάτῳ,
καὶ ἐσχάρα πυρὸς κατὰ πρόσωπον αὐτοῦ. Καὶ ἐγενήθη ἀναγι- 23
νώσκοντος Ἰουδεὶν τρεῖς σελίδας καὶ τέσσαρας, ἀπέτεμεν αὐτὰ
τῷ ξυρῷ τοῦ γραμματέως, καὶ ἔριπτεν εἰς τὸ πῦρ τὸ ἐπὶ τῆς
ἐσχάρας. ἕως οὗ ἐξέλιπε πᾶς ὁ χάρτης εἰς τὸ πῦρ τὸ ἐπὶ τῆς
ἐσχάρας. Καὶ οὐκ ἐξεζήτησαν, καὶ οὐ διέρρηξαν τὰ ἱμάτια αὐ- 24
τῶν ὁ βασιλεὺς καὶ πάντες οἱ παῖδες αὐτοῦ οἱ ἀκούσαντες πάν-
τας τοὺς λόγους τούτους. Καὶ Ναθαν καὶ Γοδολίας καὶ Γα- 25
μαρίας ὑπέθεντο τῷ βασιλεῖ, πρὸς τὸ μὴ κατακαῦσαι τὸ χαρτίον,
καὶ οὐκ ἤκουσεν αὐτῶν. Καὶ ἐνετείλατο ὁ βασιλεὺς τῷ Ἱερε- 26
μιὴλ υἱῷ τοῦ βασιλέως, καὶ τῷ Σαραίᾳ υἱῷ Ἐζριήλ, καὶ τῷ
Σελεμίᾳ υἱῷ τοῦ Ἀβδιήλ, συλλαβεῖν τὸν Βαροὺχ τὸν γραμμα-
τέα, καὶ τὸν Ἱερεμίαν τὸν προφήτην· καὶ κατεκρύβησαν ὑπὸ
Κυρίου. Καὶ ἐγένετο λόγος Κυρίου πρὸς Ἱερεμίαν, μετὰ τὸ 27
καῦσαι τὸν βασιλέα τὸ χαρτίον πάντας τοὺς λόγους, οὓς ἔγρα-
ψε Βαροὺχ ἀπὸ στόματος Ἱερεμίου, λέγων. Πάλιν λάβε σεαυ- 28
τῷ χαρτίον ἕτερον, καὶ γράψον ἅπαντας τοὺς λόγους, τοὺς ὄν-
τας ἐπὶ τοῦ χαρτίου, οὓς κατέκαυσεν ὁ βασιλεὺς Ἰούδα Ἰωα-
κείμ. Καὶ πρὸς Ἰωακεὶμ βασιλέα Ἰούδα ἐρεῖς, οὕτως εἶπε 29
Κύριος· σὺ κατέκαυσας τὸ χαρτίον τοῦτο, λέγων, διατί ἔγραψας
ἐπ’ αὐτῷ, λέγων, εἰσπορευόμενος εἰσπορεύσεται ὁ βασιλεὺς Βα-
βυλῶνος, καὶ ἐξολοθρεύσει τὴν γῆν ταύτην, καὶ ἐκλείψει ἀπ’ αὐ-
τῆς ἄνθρωπος καὶ κτήνη; Διὰ τοῦτο οὕτως εἶπε Κύριος ἐπὶ 30
Ἰωακεὶμ βασιλέα Ἰούδα· οὐκ ἔσται αὐτῷ καθήμενος ἐπὶ θρό-
νου Δαυίδ, καὶ τὸ θνησιμαῖον αὐτοῦ ἔσται ἐῤῥιμμένον ἐν τῷ καύ-
ματι τῆς ἡμέρας, καὶ ἐν τῷ παγετῷ τῆς νυκτός, καὶ ἐπισκέψομαι 31
ἐπ’ αὐτὸν καὶ ἐπὶ τὸ γένος αὐτοῦ καὶ ἐπὶ τοὺς παῖδας αὐτοῦ,
τὰς ἀνομίας αὐτῶν, καὶ ἐπάξω ἐπ’ αὐτούς, καὶ ἐπὶ τοὺς κατοῖ-
κοῦντάς Ἱερουσαλήμ, καὶ ἐπὶ γῆν Ἰούδα πάντα τὰ κακά,
ἃ ἐλάλησα πρὸς αὐτούς, καὶ οὐκ ἤκουσαν. Καὶ ἔλαβεν Ἱερεμίας 32
χαρτίον ἕτερον, καὶ ἔδωκεν αὐτὸ Βαροὺχ υἱῷ Νηρίου τῷ γραμ-
ματεῖ, καὶ ἔγραφεν ἐπ’ αὐτῷ ἀπὸ στόματος Ἱερεμίου ἅπαντας
τοὺς λόγους τοῦ βιβλίου, οὓς κατέκαυσεν Ἰωακεὶμ βασιλεὺς Ἰούδα.
καὶ ἔτι προσετέθησαν αὐτῷ λόγοι πλείονες, ὡς οὗτοι.