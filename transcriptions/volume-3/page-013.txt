ΨΑΛΤΗΡΙΟΝ.
949
ΨΑΛΜ. ΙΗ΄. XVIII.

Εἰς τὸ τέλος Ψαλμὸς τῷ Δαυίδ. Οἱ οὐρανοὶ διηγοῦνται δό- 1.2
ξαν Θεοῦ· ποίησιν δὲ χειρῶν αὐτοῦ ἀναγγέλλει τὸ στερέωμα. Ἡ 3
ἡμέρα τῇ ἡμέρᾳ ἐρεύγεται ῥῆμα, καὶ νὺξ νυκτὶ ἀναγγελεῖ γνῶσιν.
Οὐχ εἰσὶ λαλιαὶ οὐδὲ λόγοι, ὧν οὐχὶ ἀκούονται αἱ φωναὶ αὐτῶν· 4
εἰς πᾶσαν τὴν γῆν ἐξῆλθεν ὁ φθόγγος αὐτῶν, καὶ εἰς τὰ πέρατα 5
τῆς οἰκουμένης τὰ ῥήματα αὐτῶν. Ἐν τῷ ἡλίῳ ἔθετο τὸ σκήνω- 6
μα αὐτοῦ· καὶ αὐτὸς ὡς νυμφίος ἐκπορευόμενος ἐκ παστοῦ αὐτοῦ,
ἀγαλλιάσεται ὡς γίγας δραμεῖν ὁδὸν αὐτοῦ· ἀπ᾿ ἄκρου τοῦ οὐρα- 7
νοῦ ἡ ἔξοδος αὐτοῦ, καὶ τὸ κατάντημα αὐτοῦ ἕως ἄκρου τοῦ οὐ-
ρανοῦ· καὶ οὐκ ἔστιν ὃς ἀποκρυβήσεται τῆς θέρμης αὐτοῦ. Ὁ νό- 8
μος Κυρίου ἄμωμος, ἐπιστρέφων ψυχάς· ἡ μαρτυρία Κυρίου πιστὴ,
σοφίζουσα νήπια. Τὰ δικαιώματα Κυρίου εὐθέα, εὐφραίνοντα καρ- 9
δίαν· ἡ ἐντολὴ Κυρίου τηλαυγὴς, φωτίζουσα ὀφθαλμούς. Ὁ φόβος 10
Κυρίου ἁγνὸς, διαμένων εἰς αἰῶνα αἰῶνος. Τὰ κρίματα Κυρίου
ἀληθινὰ, δεδικαιωμένα ἐπὶ τὸ αὐτό· ἐπιθυμητὰ ὑπὲρ χρυσίον καὶ 11
λίθον τίμιον πολὺν, καὶ γλυκύτερα ὑπὲρ μέλι καὶ κηρίον. Καὶ γὰρ 12
ὁ δοῦλός σου φυλάσσει αὐτά· ἐν τῷ φυλάσσειν αὐτὰ ἀνταπόδοσις
πολλή. Παραπτώματα τίς συνήσει; ἐκ τῶν κρυφίων μου καθάρι- 13
σόν με, καὶ ἀπὸ ἀλλοτρίων φεῖσαι τοῦ δούλου σου· ἐὰν μή μου 14
κατακυριεύσωσι, τότε ἄμωμος ἔσομαι, καὶ καθαρισθήσομαι ἀπὸ
ἁμαρτίας μεγάλης. Καὶ ἔσονται εἰς εὐδοκίαν τὰ λόγια τοῦ στό- 15
ματός μου, καὶ ἡ μελέτη τῆς καρδίας μου ἐνώπιόν σου (ἐστι) δια-
παντὸς, Κύριε βοηθέ μου καὶ λυτρωτά μου.

ΨΑΛΜ. ΙΘ΄. ΧΙΧ.

Εἰς τὸ τέλος Ψαλμὸς τῷ Δαυίδ. Ἐπακούσαι σου Κύριος 1.2
ἐν ἡμέρᾳ θλίψεως· ὑπερασπίσαι σου τὸ ὄνομα τοῦ Θεοῦ Ἰακώβ.
Ἐξαποστεῖλαι σοι βοήθειαν ἐξ ἁγίου, καὶ ἐκ Σιὼν ἀντιλάβοιτό 3
σου· μνησθείη πάσης θυσίας σου, καὶ τὸ ὁλοκαύτωμά σου πιανά- 4
τω. Διάψαλμα. Δῴη σοι (Κύριος) κατὰ τὴν καρδίαν σου, καὶ 5
πᾶσαν τὴν βουλήν σου πληρώσει. Ἀγαλλιασόμεθα ἐπὶ τῷ σωτη- 6
ρίῳ σου, καὶ ἐν ὀνόματι Θεοῦ ἡμῶν μεγαλυνθησόμεθα· πληρώσαι