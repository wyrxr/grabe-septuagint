1038 ΨΑΛΤΗΡΙΟΝ.

ΨΑΛΜ. ΡΚΖʹ. CXXVII.

1 ὨΔΗ τῶν ἀναβαθμῶν. Μακάριοι πάντες οἱ φοβούμενοι τὸν
2 Κύριον, οἱ πορευόμενοι ἐν ταῖς ὁδοῖς αὐτοῦ· τοὺς πόνους τῶν καρ-
3 πῶν σου ὅτι φάγεσαι, μακάριος εἶ, καὶ καλῶς σοι ἔσται. Ἡ γυ-
4 νή σου ὡς ἄμπελος εὐθηνοῦσα ἐν τοῖς κλίτεσι τῆς οἰκίας σου· οἱ
5 υἱοί σου ὡς νεόφυτα ἐλαιῶν κύκλῳ τῆς τραπέζης σου. Ἰδοὺ οὕ-
6 τως εὐλογηθήσεται ἄνθρωπος ὁ φοβούμενος τὸν Κύριον. Εὐλογή-
7 σαι σε Κύριος ἐκ Σιών, καὶ ἴδοις τὰ ἀγαθὰ Ἱερουσαλὴμ πάσας τὰς
8 ἡμέρας τῆς ζωῆς σου, καὶ ἴδοις υἱοὺς τῶν υἱῶν σου· εἰρήνη ἐπὶ
  τὸν Ἰσραήλ.

ΨΑΛΜ. ΡΚΗʹ. CXXVIII.

1 ὨΔΗ τῶν ἀναβαθμῶν. Πλεονάκις ἐπολέμησάν με ἐκ νεότη-
2 τός μου, εἰπάτω δὴ Ἰσραήλ· πλεονάκις ἐπολέμησάν με ἐκ νεότη-
3 τός μου, καὶ γὰρ οὐκ ἐδυνήθησάν μοι. Ἐπὶ τῷ νώτῳ μου ἐτέκται-
4 νον οἱ ἁμαρτωλοί· ἐμάκρυναν τὴν ἀνομίαν αὐτῶν. Κύριος δίκαιος
5 συνέκοψεν αὐχένας ἁμαρτωλῶν. Αἰσχυνθήτωσαν καὶ ἀποστραφή-
6 τωσαν εἰς τὰ ὀπίσω πάντες οἱ μισοῦντες Σιών· γενηθήτωσαν ὡσεὶ
7 χόρτος δωμάτων, ὃς πρὸ τοῦ ἐκσπασθῆναι ἐξηράνθη· οὗ οὐκ ἐπλή-
8 ρωσε τὴν χεῖρα αὐτοῦ ὁ θερίζων, καὶ τὸν κόλπον αὐτοῦ ὁ τὰ δράγ-
  ματα συλλέγων· καὶ οὐκ εἶπαν οἱ παράγοντες· εὐλογία Κυρίου
  ἐφ᾽ ὑμᾶς, εὐλογήκαμεν ὑμᾶς ἐν ὀνόματι Κυρίου.

ΨΑΛΜ. ΡΚΘʹ. CXXIX.

1.2 ὨΔΗ τῶν ἀναβαθμῶν. Ἐκ βαθέων ἐκέκραξά σε Κύριε. Κύριε
3 εἰσάκουσον τῆς φωνῆς μου, γενηθήτω τὰ ὦτά σου προσέχοντα εἰς
4 τὴν φωνὴν τῆς δεήσεώς μου. Ἐὰν ἀνομίας παρατηρήσῃς Κύριε,
5 Κύριε τίς ὑποστήσεται; Ὅτι παρὰ σοὶ ὁ ἱλασμὸς ἐστιν, ἕνεκεν
6 τοῦ νόμου σου ὑπέμεινά σε Κύριε, ὑπέμεινεν ἡ ψυχή μου εἰς τὸν
7 λόγον σου· ἤλπισεν ἡ ψυχή μου ἐπὶ τὸν Κύριον, ἀπὸ φυλακῆς
  πρωΐας καὶ μέχρι νυκτός. (Ἀπὸ φυλακῆς πρωΐας) ἐλπισάτω Ἰσ-
  ραὴλ ἐπὶ τὸν Κύριον· ὅτι παρὰ τῷ Κυρίῳ τὸ ἔλεος (ἐστιν), καὶ