976 ΨΑΛΤΗΡΙΟΝ. ΨΑΛΜ. ΝΑʹ. ΝΒʹ. ΝΓʹ.
10 καὶ ἐνεδυναμώθη ἐπὶ τῇ ματαιότητι αὐτοῦ. Ἐγὼ δὲ ὡσεὶ ἐλαία
    κατάκαρπος ἐν τῷ οἴκῳ τοῦ Θεοῦ· ἤλπισα ἐπὶ τὸ ἔλεος τοῦ Θεοῦ
11 εἰς τὸν αἰῶνα, καὶ εἰς τὸν αἰῶνα τοῦ αἰῶνος. Ἐξομολογήσομαί
    σοι εἰς τὸν αἰῶνα, ὅτι ἐποίησας· καὶ ὑπομενῶ τὸ ὄνομά σου, ὅτι
    χρηστὸν ἐναντίον τῶν ὁσίων σου.

ΨΑΛΜ. ΝΒʹ. LII.

1.2 ΕΙΣ τὸ τέλος, ὑπὲρ Μαελὲθ, συνέσεως τῷ Δαυίδ. Εἶπεν ἄφρων
    ἐν καρδίᾳ αὐτοῦ, οὐκ ἔστι Θεός· διέφθειραν καὶ ἐβδελύχθησαν ἐν
3 ἀνομίαις, οὐκ ἔστι ποιῶν ἀγαθόν· ὁ Θεὸς ἐκ τοῦ οὐρανοῦ διέκυ-
    ψεν ἐπὶ τοὺς υἱοὺς τῶν ἀνθρώπων, τοῦ ἰδεῖν, εἰ ἔστι συνιῶν, ἢ
4 ἐκζητῶν τὸν Θεόν. Πάντες ἐξέκλιναν, ἅμα ἠχρειώθησαν· οὐκ ἔστι
5 ποιῶν ἀγαθὸν, οὐκ ἔστιν ἕως ἑνός. Οὐχὶ γνώσονται πάντες οἱ ἐρ-
    γαζόμενοι τὴν ἀνομίαν, οἱ κατεσθίοντες τὸν λαόν μου βρώσει ἄρ-
6 του; τὸν Θεὸν οὐκ ἐπεκαλέσαντο. Ἐκεῖ ἐφοβήθησαν φόβον, οὗ οὐκ
    ἦν φόβος· ὅτι ὁ Θεὸς διεσκόρπισεν ὀστᾶ ἀνθρωπαρέσκων· κατ-
7 ησχύνθησαν, ὅτι ὁ Θεὸς ἐξουδένωσεν αὐτούς. Τίς δώσει ἐκ Σιὼν
    τὸ σωτήριον τοῦ Ἰσραήλ; ἐν τῷ ἀποστρέψαι τὴν Θεὸν τὴν αἰχμα-
    λωσίαν τοῦ λαοῦ αὐτοῦ, ἀγαλλιάσεται Ἰακώβ, καὶ εὐφρανθήσε-
    ται Ἰσραήλ.

ΨΑΛΜ. ΝΓʹ. LIII.

1.2 ΕΙΣ τὸ τέλος, ἐν ὕμνοις συνέσεως τῷ Δαυίδ, ἐν τῷ ἐλθεῖν
    τοὺς Ζειφαίους, καὶ εἰπεῖν τῷ Σαούλ· οὐκ ἰδοὺ Δαυὶδ κέκρυπται
3 παρ᾿ ἡμῖν; Ὁ Θεὸς ἐν τῷ ὀνόματί σου σῶσόν με, καὶ ἐν τῇ δυ-
4 νάμει σου κρινόν με. Ὁ Θεὸς εἰσάκουσον τῆς προσευχῆς μου, ἐνώ-
5 τισαι τὰ ῥήματα τοῦ στόματός μου· ὅτι ἀλλότριοι ἐπανέστησαν
    ἐπ᾿ ἐμὲ, καὶ κραταιοὶ ἐζήτησαν τὴν ψυχήν μου· οὐ προέθεντο τὸν
6 Θεὸν ἐνώπιον αὐτῶν. Διάψαλμα. Ἰδοὺ γὰρ ὁ Θεὸς βοηθεῖ μοι,
7 καὶ ὁ Κύριος ἀντιλήπτωρ τῆς ψυχῆς μου· ἀποστρέψει τὰ κακὰ
8 τοῖς ἐχθροῖς μου· ἐν τῇ ἀληθείᾳ σου ἐξολόθρευςον αὐτούς. Ἑκου-
    σίως θύσω σοι, ἐξομολογήσομαι τῷ ὀνόματί σου Κύριε, ὅτι ἀγα-
9 θόν· ὅτι ἐκ πάσης θλίψεώς ἐῤῥύσω με, καὶ ἐν τοῖς ἐχθροῖς μου
    ἐπεῖδεν ὁ ὀφθαλμός μου.