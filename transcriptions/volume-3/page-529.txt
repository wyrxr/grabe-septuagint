ΚΕΦ. ΙΓʹ. ΙΔʹ. Ὡ Σ Η Ε. 1467
τούς, ἐκ θανάτου λυτρώσομαι αὐτοῦ· ποῦ ἡ δίκη σου, θάνατε;
ποῦ τὸ κέντρον σου, ᾅδη; Παράκλησις κέκρυπται ἀπὸ ὀφθαλμῶν
μου· διότι οὗτος ἀνάμεσον ἀδελφῶν διαστελεῖ. Ἐπάξει ἄνεμον 15
καύσωνα ἐκ τῆς ἐρήμου Κύριος ἐπ᾿ αὐτόν, καὶ ἀναξηρανεῖ τὰς
φλέβας αὐτοῦ, ἐξηρημώσει τὰς πηγὰς αὐτοῦ· οὗτος καταξηρανεῖ
τὴν γῆν αὐτοῦ, καὶ πάντα τὰ σκεύη τὰ ἐπιθυμητὰ αὐτοῦ. Ἀφα- 16
νισθήσεται Σαμάρεια, ὅτι ἀντέστη πρὸς τὸν Θεὸν αὐτῆς· ἐν ῥομ-
φαίᾳ πεσοῦνται αὐτοί, καὶ τὰ ὑποτίτθια αὐτῶν ἐδαφισθήσονται,
καὶ αἱ ἐν γαστρὶ ἔχουσαι αὐτῶν διαῤῥαγήσονται.

ΚΕΦ. ΙΔʹ. XIV.

ἘΠΙΣΤΡΑΦΗΘΙ Ἰσραὴλ πρὸς Κύριον τὸν Θεόν σου, διότι 1
ἠσθένησας ἐν ταῖς ἀδικίαις σου. Λάβετε μεθ᾿ ἑαυτῶν λόγους, καὶ 2
ἐπιστρέφθητε πρὸς Κύριον τὸν Θεὸν ὑμῶν· εἴπατε αὐτῷ, ὅπως μὴ
λάβητε ἀδικίαν, καὶ λάβετε ἀγαθά, καὶ ἀνταποδώσωμεν καρπὸν
χειλέων ἡμῶν. Ἀσσοὺρ οὐ μὴ σώσῃ ἡμᾶς, ἐφ᾿ ἵππον οὐκ ἀναβη- 3
σόμεθα· οὐκ ἔτι μὴ εἴπωμεν, θεοὶ ἡμῶν, τοῖς ἔργοις τῶν χει-
ρῶν ἡμῶν· δ ἐν σοὶ ἐλεήσει ὀρφανόν. Ἰάσομαι τὰς κατοικίας αὐ- 4
τῶν, ἀγαπήσω αὐτοὺς ὁμολόγως, διότι ἀποστρέψω τὴν ὀργήν
μου ἀπ᾿ αὐτοῦ. Καὶ ἔσομαι ὡς δρόσος τῷ Ἰσραήλ, ἀνθήσει ὡς 5
κρίνον, καὶ βαλειῖ τὰς ῥίζας αὐτοῦ ὡς Λίβανος· πορεύσονται οἱ 6
κλάδοι αὐτοῦ, καὶ ἔσται ὡς ἐλαία κατάκαρπος, καὶ ἡ ὀσφρασία
αὐτοῦ ὡς Λιβάνου· ἐπιστρέψουσι καὶ καθιοῦνται ὑπὸ τὴν σκέπην 7
αὐτοῦ, ζήσονται καὶ μεθυσθήσονται σίτῳ· καὶ ἐξανθήσει ὡς ἄμ-
πελος τὸ μνημόσυνον αὐτοῦ, ὡς οἶνος Λιβάνου. Τῷ Ἐφραὶμ τί 8
ἔτι αὐτῷ καὶ εἰδώλοις; ἐγὼ ἐταπείνωσα αὐτόν, καὶ ἐγὼ κατ-
ισχύσω αὐτόν· ἐγὼ ὡς ἄρκευθος πυκάζουσα, ἐξ ἐμοῦ ὁ καρπός σου
εὕρηται. Τίς σοφὸς καὶ συνήσει ταῦτα, ἢ συνετὸς καὶ ἐπιγνώσε- 9
ται αὐτά; διότι εὐθεῖαι αἱ ὁδοὶ τοῦ Κυρίου, καὶ δίκαιοι πορεύσον-
ται ἐν αὐταῖς, οἱ δὲ ἀσεβεῖς ἀσθενήσουσιν ἐν αὐταῖς.

Ὡ Σ Η Ε Αʹ.

34*