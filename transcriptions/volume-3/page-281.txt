ΚΕΦ. Δ´. ΙΕΡΕΜΙΑΣ 1219
ἐν κρίσει καὶ ἐν δικαιοσύνῃ, καὶ εὐλογήσουσιν ἐν αὐτῷ ἔθνη, καὶ
ἐν αὐτῷ αἰνέσουσι τῷ Θεῷ ἐν Ἱερουσαλήμ. Ὅτι τάδε λέγει 3
Κύριος τοῖς ἀνδράσιν Ἰούδα, καὶ τοῖς κατοικοῦσιν Ἱερουσαλήμ·
νεώσατε ἑαυτοῖς νεώματα, καὶ μὴ σπείρητε ἐπ’ ἀκάνθαις. Πε- 4
ριτμήθητε τῷ Θεῷ ὑμῶν, καὶ περιέλεσθε τὴν σκληροκαρδίαν
ὑμῶν ἄνδρες Ἰούδα, καὶ οἱ κατοικοῦντες ἐν Ἱερουσαλήμ, μὴ ἐξέλθῃ
ὡς πῦρ ὁ θυμός μου, καὶ ἐκκαυθήσεται, καὶ οὐκ ἔσται ὁ σβέσων
ἀπὸ προσώπου πονηρίας ἐπιτηδευμάτων ὑμῶν. Ἀναγγείλατε ἐν 5
τῷ Ἰούδα, καὶ ἀκουσθήτω ἐν Ἱερουσαλήμ· εἴπατε, σημάνατε
ἐπὶ τῆς γῆς σάλπιγγι, κεκράξατε μέγα, καὶ εἴπατε· συνάχθητε,
καὶ εἰσέλθωμεν εἰς τὰς πόλεις τὰς ὀχυράς· ἀναλαβόντες φεύγετε 6
εἰς Σιών· σπεύσατε, μὴ στῆτε, ὅτι ἐγὼ κακὰ ἐπάγω ἀπὸ βορρᾶ,
καὶ συντριβὴν μεγάλην. Ἀνέβη λέων ἐκ τῆς μάνδρας αὐτοῦ, ἐξ- 7
ολοθρεύων ἔθνη ἐξῆρε, καὶ ἐξῆλθεν ἐκ τοῦ τόπου αὐτοῦ, τοῦ θεῖναι
τὴν γῆν εἰς ἐρήμωσιν· καὶ πόλεις καθαιρεθήσονται, παρὰ τὸ μὴ
κατοικεῖσθαι αὐτάς. Ἐπὶ τούτοις περιζώσασθε σάκκους, καὶ κό- 8
πτεσθε, καὶ ἀλαλάξατε, διότι οὐκ ἀπεστράφη ὁ θυμὸς Κυρίου
ἀφ᾿ ὑμῶν. Καὶ ἔσται ἐν ἐκείνῃ τῇ ἡμέρᾳ, λέγει Κύριος, ἀπολεῖ- 9
ται ἡ καρδία τοῦ βασιλέως, καὶ ἡ καρδία τῶν ἀρχόντων, καὶ
οἱ ἱερεῖς ἐκστήσονται, καὶ οἱ προφῆται θαυμάσονται. Καὶ εἶπα· 10
ὦ δέσποτα Κύριε, ἄρα γε ἀπατῶν ἠπάτησας τὸν λαὸν τοῦτον
καὶ τὴν Ἱερουσαλήμ, λέγων, εἰρήνη ἔσται ὑμῖν, καὶ ἥψατο ἡ
μάχαιρα ἕως τῆς ψυχῆς αὐτῶν. Ἐν τῷ καιρῷ ἐκείνῳ ἐροῦσι τῷ 11
λαῷ τούτῳ καὶ τῇ Ἱερουσαλήμ· πνεῦμα πλανήσεως ἐν τῇ ἐρήμῳ,
ὁδὸς τῆς θυγατρὸς τοῦ λαοῦ μου, οὐκ εἰς καθαρόν, οὐδ᾿ εἰς ἄ-
γιον. Πνεῦμα πληρώσεως, ἀπὸ τούτων ἥξει μοι· νῦν δὲ ἐγὼ 12
λαλῶ κρίματα πρὸς αὐτούς. Ἰδοὺ ὡς νεφέλη ἀναβήσεται, καὶ 13
ὡς καταιγὶς τὰ ἅρματα αὐτοῦ, κουφότεροι ἀετῶν οἱ ἵπποι αὐ-
τοῦ· οὐαὶ ἡμῖν, ὅτι ταλαιπωρούμεθα. Ἀπόπλυνε ἀπὸ κακίας τὴν 14
καρδίαν σου Ἱερουσαλήμ, ἵνα σωθῇς· ἕως πότε ὑπάρξουσιν ἐν σοὶ
διαλογισμοὶ πόνων σου ; Διότι φωνὴ ἀναγγέλλοντος ἐκ Δὰν ἥξει, 15
καὶ ἀκουσθήσεται πόνος ἐξ ὄρους Ἐφραίμ. Ἀναμνήσατε ἔθνη, 16
ἰδοὺ ἥκασιν· ἀναγγείλατε ἐν Ἱερουσαλήμ, συστροφαὶ ἔρχονται ἐκ
γῆς μακρόθεν, καὶ ἔδωκαν ἐπὶ τὰς πόλεις Ἰούδα φωνὴν αὐτῶν.
Ὡς φυλάσσοντες ἀγρόν, ἐγένοντο ἐπ’ αὐτὴν κύκλῳ, ὅτι ἐμοῦ 17
ἠμέλησας, λέγει Κύριος. Αἱ ὁδοί σου καὶ τὰ ἐπιτηδεύματά σου 18