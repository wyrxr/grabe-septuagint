ΚΕΦ. Αʹ. Βʹ. ΑΓΓΑΙΟΣ. 1511
ριος ὁ Θεὸς αὐτῶν πρὸς αὐτούς, καὶ ἐφοβήθη δ λαὸς ἀπὸ προ-
σώπου Κυρίου. Καὶ εἶπεν Ἄγγαιος ἄγγελος Κυρίου ἐν ἀγγέλοις 13
κυρίου τῷ λαῷ· ἐγώ εἰμι μεθ᾿ ὑμῶν, λέγει Κύριος. Καὶ ἐξηγεῖρε 14
Κύριος τὸ πνεῦμα Ζοροβάβελ τοῦ Σαλαθιὴλ ἐκ φυλῆς Ἰούδα, καὶ
τὸ πνεῦμα Ἰησοῦ τοῦ Ἰωσεδὲκ τοῦ ἱερέως τοῦ μεγάλου, καὶ
τὸ πνεῦμα τῶν καταλοίπων παντὸς τοῦ λαοῦ· καὶ εἰσῆλθον, καὶ
ἐποίουν τὰ ἔργα ἐν τῷ οἴκῳ Κυρίου παντοκράτορος Θεοῦ αὐτῶν.

ΚΕΦ. Βʹ. ΙΙ.

Τῇ τετράδι καὶ εἰκάδι τοῦ μηνὸς τοῦ ἔκτου, τῷ δευτέρῳ ἔτει, 1
ἐπὶ Δαρείου τοῦ βασιλέως, τῷ ἑβδόμῳ μηνί, μιᾷ καὶ εἰκάδι τοῦ
μηνός, ἐλάλησε Κύριος ἐν χειρὶ Ἀγγαίου τοῦ προφήτου, λέγων·
εἰπὸν δὴ πρὸς Ζοροβάβελ τὸν τοῦ Σαλαθιὴλ ἐκ φυλῆς Ἰούδα, καὶ 2
πρὸς Ἰησοῦν τὸν τοῦ Ἰωσεδὲκ τὸν ἱερέα τὸν μέγαν, καὶ πρὸς
πάντας τοὺς καταλοίπους τοῦ λαοῦ, λέγων· τίς ἐξ ὑμῶν, ὃς εἶδε 3
τὸν οἶκον τοῦτον ἐν τῇ δόξῃ αὐτοῦ τῇ ἔμπροσθεν; καὶ πῶς ὑμεῖς
βλέπετε αὐτὸν νῦν καθὼς οὐχ ὑπάρχοντα ἐνώπιον ὑμῶν; Καὶ νῦν 4
κατίσχυε Ζοροβάβελ, λέγει Κύριος, καὶ κατίσχυε Ἰησοῦ ὁ τοῦ Ἰω-
σεδὲκ ὁ ἱερεὺς ὁ μέγας, καὶ κατισχυέτω πᾶς ὁ λαὸς τῆς γῆς,
λέγει Κύριος, καὶ ποιεῖτε· διότι ἐγώ εἰμι μεθ᾿ ὑμῶν εἰμι, λέγει Κύριος
παντοκράτωρ· καὶ ὁ λόγος μου ὃν διεθέμην ὑμῖν ἐξελθόντων ὑμῶν
ἐκ τῆς Αἰγύπτου, καὶ τὸ πνεῦμά μου ἐφέστηκεν ἐν μέσω ὑμῶν· 5
θαρσεῖτε. Διότι τάδε λέγει Κύριος παντοκράτωρ· ἔτι ἅπαξ ἐγὼ 6
σείσω τὸν οὐρανὸν καὶ τὴν γῆν, καὶ τὴν ξηράν, καὶ συσείσω 7
πάντα τὰ ἔθνη, καὶ ἥξει τὰ ἐκλεκτὰ πάντων τῶν ἐθνῶν· καὶ πλη-
ρώσω τὸν οἶκον τοῦτον δόξης, λέγει κύριος παντοκράτωρ. Ἐμὸν 8
τὸ ἀργύριον, καὶ ἐμὸν τὸ χρυσίον, λέγει Κύριος παντοκράτωρ· διότι 9
μεγάλη ἔσται ἡ δόξα τοῦ οἴκου τούτου ἡ ἐσχάτη ὑπὲρ τὴν πρώ-
την, λέγει Κύριος παντοκράτωρ, καὶ εἰρήνην ψυχῆς εἰς περι-
᾿ποίησιν παντὶ τῷ κτίζοντι, τοῦ ἀναστῆσαι τὸν ναὸν τοῦτον. Τε- 10
τράδι καὶ εἰκάδι, μηνὶ τῷ ἐνάτῳ ἔτους δευτέρου ἐπὶ Δαρείου, ἐγέ-
νετο λόγος Κυρίου πρὸς Ἀγγαῖον τὸν προφήτην, λέγων· τάδε 11
λέγει Κύριος παντοκράτωρ, ἐπερώτησον δὴ τοὺς ἱερεῖς νόμον, 12
λέγων· ἐὰν λάβῃ ἄνθρωπος κρέας ἅγιον ἐν τῷ ἄκρῳ τοῦ ἱματίου
αὐτοῦ, καὶ ἅψηται τὸ ἄκρον τοῦ ἱματίου αὐτοῦ ἄρτου, ἢ ἐψήμα-
τος, ἢ οἴνου, ἢ ἐλαίου, ἢ παντὸς βρώματος, εἰ ἁγιασθήσεται;