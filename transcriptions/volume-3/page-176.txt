1114 ΕΚΚΛΗΣΙΑΣΤΗΣ.
18 Ἀγαθὴ σοφία ὑπὲρ σκεύη πολέμου· καὶ ἁμαρτάνων εἰς ἀπολέσει
ἀγαθωσύνην πολλήν.

ΚΕΦ. Ι΄. Χ.

1 ΜΥΙΑΙ θανατοῦσαι σαπριοῦσι σκευασίαν ἐλαίου ἡδύσματος·
2 Τίμιον ὀλίγον σοφίας ὑπὲρ δόξαν ἀφροσύνης μεγάλην. Καρδία σο-
φοῦ εἰς δεξιὸν αὐτοῦ· καὶ καρδία ἄφρονος εἰς ἀριστερὸν αὐτοῦ.
3 Καί γε ἐν ὁδῷ ὅταν ἄφρων πορεύηται, καρδία αὐτοῦ ὑστερήσει·
4 καὶ ἃ λογιεῖται, πάντα ἀφροσύνη ἐστίν. Ἐὰν πνεῦμα τοῦ ἐξουσιά-
ζοντος ἀναβῇ ἐπὶ σέ, τόπον σου μὴ ἀφῇς· ὅτι ἴαμα καταπαύσει
5 ἁμαρτίας μεγάλας. Ἔστι πονηρία ἣν ἴδον ὑπὸ τὸν ἥλιον, ὡς ἀκού-
6 σιον ὃ ἐξῆλθεν ἀπὸ προσώπου τοῦ ἐξουσιάζοντος· ἐδόθη δ' ἄφρων
7 ἐν ὕψεσι μεγάλαις, καὶ πλούσιοι ἐν ταπεινῷ καθήσονται· ἴδον δού-
λους ἐφ᾿ ἵππους, καὶ ἄρχοντας ὡς δούλους πορευομένους ἐπὶ τῆς
8 γῆς. Ὁ ὀρύσσων βόθρον, ἐν αὐτῷ ἐμπεσεῖται· (καὶ ὁ κυλίὼν λί-
θον, ἐφ᾿ ἑαυτὸν κυλίει·) καὶ καθαιροῦντα φραγμὸν δήξεται αὐτὸν
9 ὄφις· ἐξαίρων λίθους, διαπονηθήσεται ἐν αὐτοῖς· σχίζων ξύλα, κιν-
10 δυνεύσει ἐν αὐτοῖς, ἐὰν ἐκπέσῃ τὸ σίδηρον, καὶ αὐτὸς πρόσωπον
ἐτάραξε· καὶ δυνάμεις δυναμώσει, καὶ περίσσεια τοῦ ἀνδρείου σο-
11 φία, ἐὰν δάκῃ ὄφις ἐν οὐ ψιθυρισμῷ, καὶ οὐκ ἔστι περίσσεια τῷ
12 ἐπάδοντι. Λόγοι στόματος σοφοῦ χάρις, καὶ χείλη ἄφρονος κατα-
13 ποντίσουσιν αὐτόν· ἀρχὴ λόγων στόματος αὐτοῦ ἀφροσύνη, καὶ
14 ἐσχάτη στόματος αὐτοῦ περιφέρεια πονηρά, καὶ ὁ ἄφρων πληθυνεῖ
λόγους. Οὐκ ἔγνω ὁ ἄνθρωπος τί τὸ γενησόμενον, καὶ τί τὸ ἐσό-
15 μενον (ὅτι) ὀπίσω αὐτοῦ, τίς ἀπαγγελεῖ αὐτῷ; Μόχθος τῶν ἀφρό-
16 νων κοπώσει αὐτόν, ὃς οὐκ ἔγνω τοῦ πορευθῆναι εἰς πόλιν. Οὐαί
17 σοι πόλις ἧς ὁ βασιλεύς σου νεώτερος, καὶ οἱ ἄρχοντές σου ἐν πρωΐα
ἐσθίουσι. Μακαρία σὺ γῆ, ἧς ὁ βασιλεύς σου υἱὸς ἐλευθέρων, καὶ
οἱ ἄρχοντές σου πρὸς καιρὸν φάγονται ἐν δυνάμει, καὶ οὐκ αἰσχυν-
18 θήσονται. Ἐν ὀκνηρίαις ταπεινωθήσεται ἡ δόκωσις, καὶ ἐν ἀργίᾳ
19 χειρῶν σάξει ἡ οἰκία. Εἰς γέλωτα ποιοῦσιν ἄρτον, καὶ οἶνος εὐ-
φραίνει ζῶντας· καὶ τοῦ ἀργυρίου ἐπακούσεται (σὺν) τὰ πάντα.
20 Καί γε ἐν συνειδήσει σου βασιλέα μὴ καταράσῃ, καὶ ἐν ταμείοις
κοιτώνων σου μὴ καταράσῃ πλούσιον· ὅτι πετεινὸν τοῦ οὐρανοῦ ἀπ-
οίσει τὴν φωνήν σου, καὶ ὁ ἔχων τὰς πτέρυγας ἀπαγγελεῖ λόγον σου.