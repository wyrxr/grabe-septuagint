ΚΕΦ. ΜΔ΄. ΜΕ΄. ΙΕΖΕΚΙΗΛ 1411
ἁγιάσουσι. Καὶ ἐπὶ ψυχὴν ἀνθρώπου οὐκ εἰσελεύσονται τοῦ μιανθῆ- 25
ναι, ἀλλ’ ἢ ἐπὶ πατρί, καὶ ἐπὶ μητρί, καὶ ἐπὶ υἱῷ, καὶ ἐπὶ θυγατρί, καὶ
ἐπὶ ἀδελφῷ αὐτοῦ, καὶ ἐπὶ ἀδελφῇ αὐτοῦ, ἢ οὐ γέγονεν ἀνδρί, μιαν-
θήσεται. Καὶ μετὰ τὸ καθαρισθῆναι αὐτὸν ἑπτὰ ἡμέρας, ἐξαριθ- 26
μήσει αὐτῷ. Καὶ ᾗ ἂν ἡμέρᾳ εἰσπορεύωνται εἰς τὴν αὐλὴν τὴν 27
ἐσωτέραν τοῦ λειτουργεῖν ἐν τῷ ἁγίῳ, προσούσουσιν ἱλασμόν, λέ-
γει Κύριος ὁ Θεός, καὶ ἔσται αὐτοῖς εἰς κληρονομίαν· ἐγὼ κλη- 28
ρονομία αὐτοῖς, καὶ κατάσχεσις αὐτοῖς οὐ δοθήσεται ἐν τοῖς υἱοῖς
Ἰσραήλ, ὅτι ἐγὼ κατάσχεσις αὐτῶν. Καὶ τὰς θυσίας, καὶ τὰ 29
ὑπὲρ ἁμαρτίας, καὶ τὰ ὑπὲρ ἀγνοίας, οὗτοι φάγονται· καὶ πᾶν
ἀφόρισμα ἐν τῷ Ἰσραὴλ αὐτοῖς ἔσται· καὶ ἀπαρχαὶ πάντων, καὶ 30
τὰ πρωτότοκα πάντων, καὶ τὰ ἀφαιρέματα πάντα ὑμῶν, ἐκ πάν-
των τῶν ἀπαρχῶν ὑμῶν, τοῖς ἱερεῦσιν ἔσται· καὶ τὰ πρωτογεν-
νήματα ὑμῶν δώσετε τῷ ἱερεῖ, τοῦ θεῖναι εὐλογίας ὑμῶν ἐπὶ
τοὺς οἴκους ὑμῶν. Καὶ πᾶν θνησιμαῖον καὶ θηριάλωτον ἐκ τῶν 31
πετεινῶν, καὶ ἐκ τῶν κτηνῶν, οὐ φάγονται οἱ ἱερεῖς.

ΚΕΦ. ΜΕ΄. XLV.

ΚΑΙ ἐν τῷ καταμετρεῖσθαι ὑμᾶς τὴν γῆν ἐν κληρονομίᾳ, ἀ- 1
φοριεῖτε ἀπαρχὴν τῷ Κυρίῳ ἅγιον ἀπὸ τῆς γῆς πέντε καὶ εἴκοσι
χιλιάδας μῆκος, καὶ εὖρος εἴκοσι χιλιάδας, ἅγιον ἔσται ἐν πᾶσι
τοῖς ὁρίοις αὐτοῦ κυκλόθεν. Καὶ ἔσται ἐκ τούτου εἰς ἁγίασμα, 2
πεντακόσιοι ἐπὶ πεντακοσίους τετράγωνον κυκλόθεν, καὶ πήχεις
πεντήκοντα διάστημα αὐτῶν κυκλόθεν. Καὶ ἐκ ταύτης τῆς διαμε- 3
τρήσεως διαμετρήσεις μῆκος πέντε καὶ εἴκοσι χιλιάδας, καὶ εὖρος
δέκα εἴκοσι χιλιάδας· καὶ ἐν αὐτῇ ἔσται τὸ ἁγίασμα τῶν ἁγίων.
Ἅγιον ἀπὸ τῆς γῆς ἔσται τοῖς ἱερεῦσι τοῖς λειτουργοῦσιν ἐν τῷ 4
ἁγίῳ, καὶ ἔσται τοῖς ἐγγίζουσιν ἐν αὐτῷ λειτουργεῖν τῷ Κυρίῳ· καὶ
ἔσται αὐτοῖς τόπος εἰς οἴκους ἀφωρισμένους τῷ ἁγιασμῷ αὐτῶν,
εἴκοσι καὶ πέντε χιλιάδες μῆκος, καὶ εἴκοσι δέκα χιλιάδες εὖρος 5
ἔσται, καὶ τοῖς Λευΐταις τοῖς λειτουργοῦσι τῷ οἴκῳ αὐτοῖς εἰς κα-
τάσχεσιν πόλεις τοῦ κατοικεῖν. Καὶ τὴν κατάσχεσιν τῆς πόλεως 6
δώσεις πέντε χιλιάδας εὖρος, καὶ μῆκος πέντε καὶ εἴκοσι χιλιά-
δας, ὃν τρόπον καὶ ἡ ἀπαρχὴ τῶν ἁγίων παντὶ οἴκῳ Ἰσραὴλ ἔσον-
ται, καὶ τῷ ἡγουμένῳ ἐκ τούτου· καὶ ἀπὸ τούτου εἰς τὰς ἀπαρ- 7