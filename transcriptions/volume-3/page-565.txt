ΚΕΦ. Α'. Β'. ΑΜΒΑΚΟΥΜ. 1503
ποιήσεις τοὺς ἀνθρώπους ὡς τοὺς ἰχ-
θύας τῆς θαλάσσης, καὶ ὡς
τὰ ἑρπετὰ οὐκ ἔχοντα ἡγούμενον. Συντέλειαν ἐν ἀγκίστρῳ ἀν- 15
ἔσπασε, καὶ εἵλκυσεν αὐτὸν ἐν ἀμφιβλήστρῳ, καὶ συνήγαγεν αὑ-
τὸν ἐν ταῖς σαγήναις αὐτοῦ· ἕνεκεν τούτου εὐφρανθήσεται, καὶ 16
χαρήσεται ἡ καρδία αὐτοῦ· ἕνεκεν τούτου θύσει τῷ ἀμφιβλήστρῳ
αὐτοῦ, καὶ θυμιάσει τῇ σαγήνῃ αὐτοῦ, ὅτι ἐν αὐτοῖς ἐλίπανε
μερίδα αὐτοῦ, καὶ τὰ βρώματα αὐτοῦ ἐκλεκτά· διὰ τοῦτο ἀμ- 17
φιβαλεῖ τὸ ἀμφίβληστρον αὐτοῦ, καὶ διαπαντὸς ἀποκτείνειν ἔθνη
οὐ φείσεται.

ΚΕΦ. Β'. ΙΙ.
ΕΠΙ τῆς φυλακῆς μου στήσομαι, καὶ ἐπιβήσομαι ἐπὶ πέ- 1
τραν, καὶ ἀποσκοπεύσω τοῦ ἰδεῖν τί λαλήσει ἐν ἐμοί, καὶ τί ἀπο-
κριθῶ ἐπὶ τὸν ἔλεγχόν μου. Καὶ ἀπεκρίθη Κύριος πρὸς μὲ, καὶ 2
εἶπε· γράψον ὅρασιν, καὶ σαφῶς ἐπὶ πυξίον, ὅπως διώκῃ ὁ ἀνα-
γινώσκων αὐτά. Ὅτι ἔτι ὅρασις εἰς καιρὸν, καὶ ἀνατελεῖ εἰς 3
πέρας, καὶ οὐκ εἰς κενόν· ἐὰν ὑστερήσῃ, ὑπόμεινον αὐτὸν, ὅτι
ἐρχόμενος ἥξει, καὶ οὐ μὴ χρονίσῃ. Ἐὰν ὑποστείληται, οὐκ εὐ- 4
δοκεῖ ἡ ψυχή μου ἐν αὐτῷ· ὁ δὲ δίκαιός (μου) ἐκ πίστεώς μου
ζήσεται. Ὁ δὲ κατοιόμενος, καὶ καταφρονητὴς, ἀνὴρ ἀλαζὼν, 5
οὐδὲν μὴ περάνῃ· ὃς ἐπλάτυνε καθὼς ὁ ἅδης τὴν ψυχὴν αὐτοῦ,
καὶ οὗτος ὡς θάνατος οὐκ ἐμπιπλάμενος· καὶ ἐπισυνάξει πρὸς
αὐτὸν πάντα τὰ ἔθνη, καὶ εἰσδέξεται πρὸς αὐτὸν πάντας τοὺς
λαούς. Οὐχὶ ταῦτα πάντα παραβολὴν κατ᾿ αὐτοῦ λήψονται, 6
καὶ πρόβλημα εἰς διήγησιν αὐτοῦ; καὶ ἐροῦσιν· οὐαὶ ὁ πληθύ-
νων αὐτῷ τὰ οὐκ ὄντα αὐτοῦ ἕως τίνος, καὶ βαρύνων τὸν
κλοιὸν αὐτοῦ στιβαρῶς. Ὅτι ἐξαίφνης ἀναστήσονται δάκνοντες 7
αὐτόν· καὶ ἐκνήψουσιν οἱ ἐπίβουλοί σου, καὶ ἔσῃ εἰς διαρπαγὴν
αὐτοῖς. Διότι σὺ ἐσκύλευσας ἔθνη πολλὰ, σκυλεύσουσί σε πάν- 8
τες οἱ ὑπολελειμμένοι λαοὶ, δι᾽ αἵματα ἀνθρώπων, καὶ ἀσέβειαν
γῆς καὶ πόλεως, καὶ πάντων τῶν κατοικούντων αὐτήν. Ὦ ὁ 9
πλεονεκτῶν πλεονεξίαν κακὴν τῷ οἴκῳ αὐτοῦ, τοῦ τάξαι εἰς ὕψος
νοσσιὰν αὐτοῦ, τοῦ ἐκσπασθῆναι ἐκ χειρὸς κακῶν· ἐβουλεύσω 10
αἰσχύνην τῷ οἴκῳ σου, συνεπέρανας λαοὺς πολλοὺς, καὶ ἐξήμαρ-
τεν ἡ ψυχή σου· διότι λίθος ἐκ τοίχου βοήσεται, καὶ κάνθαρος 11
ἐκ ξύλου φθέγξεται αὐτά. Οὐαὶ ὁ οἰκοδομῶν πόλιν ἐν αἵμασι, 12
καὶ ἑτοιμάζων πόλιν ἐν ἀδικίαις. Οὐ ταῦτά ἐστι παρὰ Κυρίου 13