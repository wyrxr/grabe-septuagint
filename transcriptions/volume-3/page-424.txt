1362                                      ΙΕΖΕΚΙΗΛ       ΚΕΦ. Κʹ. ΚΑʹ.
42 αὐταῖς, καὶ ἁγιασθήσομαι ἐν ὑμῖν κατ᾿ ὀφθαλμοὺς τῶν λαῶν. Καὶ
  ἐπιγνώσεσθε, ὅτι ἐγὼ Κύριος, ἐν τῷ εἰσαγαγεῖν με ὑμᾶς εἰς τὴν γῆν
  τοῦ Ἰσραήλ, εἰς τὴν γῆν, εἰς ἣν ᾖρα τὴν χεῖρά μου τοῦ δοῦναι αὐτὴν
43 τοῖς πατράσιν ὑμῶν. Καὶ μνησθήσεσθε ἐκεῖ τὰς ὁδοὺς ὑμῶν καὶ
  τὰ ἐπιτηδεύματα ὑμῶν, ἐν οἷς ἐμιαίνεσθε ἐν αὐτοῖς, καὶ κόψε-
  σθε τὰ πρόσωπα ὑμῶν ἐν πάσαις ταῖς κακίαις ὑμῶν αἷς ἐποι-
44 ήσατε, καὶ ἐπιγνώσεσθε, διότι ἐγὼ Κύριος, ἐν τῷ ποιῆσαί με
  οὕτως ὑμῖν, ὅπως τὸ ὄνομά μου μὴ βεβηλωθῇ κατὰ τὰς ὁδοὺς
  ὑμῶν τὰς κακὰς καὶ κατὰ τὰ ἐπιτηδεύματα ὑμῶν τὰ διεφθαρ-
45 μένα, οἶκος Ἰσραήλ, λέγει Ἀδωναὶ Κύριος. Καὶ ἐγένετο λόγος
46 Κυρίου πρὸς μέ, λέγων· υἱὲ ἀνθρώπου, στήρισον τὸ πρόσωπόν
  σου ἐπὶ Θαιμάν, καὶ ἐπίβλεψον ἐπὶ Δρῶμα, καὶ προφήτευσον
47 ἐπὶ δρυμὸν ἡγούμενον Ναγέβ, καὶ ἐρεῖς τῷ δρυμῷ Ναγέβ· ἀ-
  κουε λόγον Κυρίου· τάδε λέγει Κύριος ὁ Θεός Ἰσραήλ· ἰδοὺ ἐγὼ
  ἀνάπτω ἐν σοὶ πῦρ, καὶ καταφάγεται ἐν σοὶ πᾶν ξύλον χλωρὸν
  καὶ πᾶν ξύλον ξηρόν, οὐ σβεσθήσεται ἡ φλὸξ ἡ ἐξαφθεῖσα, καὶ
  κατακαυθήσεται ἐν αὐτῇ πᾶν πρόσωπον ἀπὸ ἀπηλιώτου ἕως βορ-
48 ρᾶ. Καὶ ἐπιγνώσεται πᾶσα σάρξ, ὅτι ἐγὼ Κύριος ἐξέκαυσα αὐτό,
49 καὶ οὐ σβεσθήσεται ἔτι. Καὶ εἶπα· μηδαμῶς, Κύριε Κύριε, αὐ-
  τοὶ λέγουσι πρὸς μέ, οὐχὶ παραβολή ἐστι λεγομένη αὕτη;

                                 ΚΕΦ. ΚΑʹ. ΧΧΙ.

1 ΚΑὶ ἐγένετο λόγος Κυρίου πρὸς μέ, λέγων· υἱὲ ἀνθρώπου,
2 διὰ τοῦτο προφήτευσον, καὶ στήρισον τὸ πρόσωπόν σου ἐπὶ Ἰε-
  ρουσαλήμ, καὶ ἐπίβλεψον ἐπὶ τὰ ἅγια αὐτῶν, καὶ προφητεύσεις
3 ἐπὶ τὴν γῆν τοῦ Ἰσραήλ, καὶ ἐρεῖς πρὸς τὴν γῆν τοῦ Ἰσραήλ·
  τάδε λέγει Κύριος ὁ Θεός· Ἰδοὺ ἐγὼ πρὸς σέ, καὶ ἐκσπάσω τὸ
  ἐγχειρίδιόν μου ἐκ τοῦ κολεοῦ αὐτοῦ, καὶ ἐξολοθρεύσω ἐκ σοῦ ἄδι-
4 κον καὶ ἄνομον. Ἀφ᾿ ὧν ἐξολοθρεύσω ἐκ σοῦ ἄδικον καὶ ἄνο-
  μον, οὕτως ἐξελεύσεται τὸ ἐγχειρίδιόν μου ἐκ τοῦ κολεοῦ αὐτοῦ
5 ἐπὶ πᾶσαν σάρκα ἀπὸ ἀπηλιώτου ἕως βορρᾶ, καὶ ἐπιγνώσεται
  πᾶσα σάρξ, ὅτι ἐγὼ Κύριος ἐξέσπασα τὸ ἐγχειρίδιόν μου ἐκ τοῦ
6 κολεοῦ αὐτοῦ, καὶ οὐκ ἀποστρέψει οὐκέτι. Καὶ σύ, υἱὲ ἀνθρώπου,
  καταστέναξον ἐν συντριβῇ ὀσφύος σου, καὶ ἐν ὀδύναις στενάξεις
7 κατ᾿ ὀφθαλμοὺς αὐτῶν. Καὶ ἔσται ἐὰν εἴπωσι πρὸς σέ, ἕνεκα τί-