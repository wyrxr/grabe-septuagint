1119
ΚΕΦ. Γ´. Δ´. ἎΣΜΑ ΑΣΜΑΤΩΝ.
ἤκουσέ μου. Ἀναστήσομαι δὴ, καὶ κυκλώσω ἐν τῇ πόλει, ἐν ταῖς
ἀγοραῖς καὶ ἐν ταῖς πλατείαις, καὶ ζητήσω ὃν ἠγάπησεν ἡ ψυχή 2
μου· ἐζήτησα αὐτὸν, καὶ οὐχ εὗρον· ἐκάλεσα αὐτὸν, καὶ οὐχ
ὑπήκουσέ μου. Εὗρόν με οἱ τηροῦντες, οἱ κυκλοῦντες ἐν τῇ πό- 3
λει· μὴ ὃν ἠγάπησεν ἡ ψυχή μου, ἴδετε; Ὡς μικρὸν ὅτε παρῆλ-
θον ἀπ᾿ αὐτῶν, ἕως οὗ εὗρον ὃν ἠγάπησεν ἡ ψυχή μου· ἐκράτησα 4
αὐτὸν, καὶ οὐκ ἀφήσω αὐτὸν, ἕως οὗ εἰσήγαγον αὐτὸν εἰς οἶκον μη-
τρός μου, καὶ εἰς ταμιεῖον τῆς συλλαβούσης με. Ὤρκισα ὑμᾶς θυ- 5
γατέρες Ἱερουσαλὴμ ἐν ταῖς δυνάμεσι καὶ ἐν ταῖς ἰσχύσι τοῦ
ἀγροῦ· ἐὰν ἐγείρητε καὶ ἐξεγείρητε τὴν ἀγάπην, ἕως ἂν θελήσῃ.
Τίς αὕτη ἡ ἀναβαίνουσα ἀπὸ τῆς ἐρήμου, ὡς στελέχη καπνοῦ, τε- 6
θυμιαμένη σμύρναν καὶ λίβανον ἀπὸ πάντων κονιορτῶν μυρεψοῦ;
Ἰδοὺ ἡ κλίνη τοῦ Σαλωμὼν, ἑξήκοντα δυνατοὶ κύκλω αὐτῆς ἀπὸ 7
δυνατῶν Ἰσραήλ· πάντες κατέχοντες ῥομφαίαν, δεδιδαγμένοι πό- 8
λεμον· ἀνὴρ ῥομφαία αὐτοῦ ἐπὶ μηρὸν αὐτοῦ ἀπὸ θάμβους ἐν νυ-
ξί. Φορεῖον ἐποίησεν ἑαυτῷ ὁ βασιλεὺς Σαλωμὼν ἀπὸ ξύλων τοῦ 9
Λιβάνου. Στύλους αὐτοῦ ἐποίησεν ἀργύριον, καὶ ἀνάκλιτον αὐτοῦ 10
χρύσεον· ἐπίβασις αὐτοῦ πορφυρᾶ, ἐντὸς αὐτοῦ λιθόστρωτον ἀγά-
πην ἀπὸ θυγατέρων Ἱερουσαλήμ. Ἐξέλθατε καὶ ἴδετε θυγατέρες 11
Σιὼν ἐν τῷ βασιλεῖ Σαλωμὼν, ἐν τῷ στεφάνῳ ᾧ ἐστεφάνωσεν αὐ-
τὸν ἡ μήτηρ αὐτοῦ, ἐν ἡμέρᾳ νυμφεύσεως αὐτοῦ, καὶ ἐν ἡμέρᾳ
εὐφροσύνης καρδίας αὐτοῦ.

ΚΕΦ. Δ´. IV.

ἸΔΟΥ εἶ καλὴ ἡ πλησίον μου, ἰδοὺ εἶ καλὴ· ὀφθαλμοί σου 1
περιστεραὶ, ἐκτὸς τῆς σιωπήσεως σου· τρίχωμά σου ὡς ἀγέλαι
τῶν αἰγῶν, αἱ ἀπεκαλύφθησαν ἀπὸ τοῦ Γαλαάδ. Ὁδόντες σου ὡς 2
ἀγέλαι τῶν κεκαρμένων, αἱ ἀνέβησαν ἀπὸ τοῦ λουτροῦ, αἱ πᾶσαι
διδυμεύουσαι, καὶ ἀτεκνοῦσα οὐκ ἔστιν ἐν αὐταῖς. Ὡς σπαρτίον τὸ 3
κόκκινον χείλη σου, καὶ ἡ λαλιά σου ὡραία· ὡς λέπυρον τῆς ῥοᾶς
μῆλόν σου, ἐκτὸς τῆς σιωπήσεώς σου. Ὡς πύργος Δαυὶδ τράχη- 4
λός σου, ὁ ᾠκοδομημένος εἰς Θαλφιώθ· χίλιοι θυρεοὶ κρέμανται
ἐπ᾿ αὐτὸν, πᾶσαι βολίδες τῶν δυνατῶν. Δύο μαστοί σου ὡς δύο 5
νεβροὶ δίδυμοι δορκάδος, οἱ νεμόμενοι ἐν κρίνοις, ἕως διαπνεύσῃ ἡ 6
ἡμέρα καὶ κινηθῶσιν αἱ σκιαί. Πορεύσομαι ἐμαυτῷ πρὸς τὸ ὄρος.