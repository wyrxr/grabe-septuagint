1518 ΖΑΧΑΡΙΑΣ.
ΚΕΦ. ςʹ. VI.
1 ΚΑΙ ἐπέστρεψα, καὶ ἦρα τοὺς ὀφθαλμούς μου, καὶ
ἰδοὺ τέσσαρα ἅρματα ἐκπορευόμενα ἐκ μέσου δύο ὀρέων, καὶ τὰ
2 ὄρη ἦν ὄρη χαλκᾶ· ἐν τῷ ἅρματι τῷ πρώτῳ ἵπποι πυῤῥοί, καὶ
3 ἐν τῷ ἅρματι τῷ δευτέρῳ ἵπποι μέλανες, καὶ ἐν τῷ ἅρματι τῷ
τρίτῳ ἵπποι λευκοί, καὶ ἐν τῷ ἅρματι τῷ τετάρτῳ ἵπποι ποικί-
4 λοι ψαροί. Καὶ ἀπεκρίθην, καὶ εἶπα πρὸς τὸν ἄγγελον τὸν λα-
5 λοῦντα ἐν ἐμοί· τί ἐστι ταῦτα, Κύριε; Καὶ ἀπεκρίθη ὁ ἄγγελος
ὁ λαλῶν ἐν ἐμοί, καὶ εἶπε· ταῦτά ἐστιν οἱ τέσσαρες ἄνεμοι τοῦ
οὐρανοῦ, ἐκπορεύονται παραστῆναι τῷ Κυρίῳ πάσης τῆς γῆς.
6 Ἐν ᾧ ἦσαν οἱ ἵπποι οἱ μέλανες, ἐξεπορεύοντο ἐπὶ γῆν βορρᾶ·
καὶ οἱ λευκοὶ ἐξεπορεύοντο κατόπισθεν αὐτῶν· καὶ οἱ ποικίλοι
7 ἐξεπορεύοντο ἐπὶ γῆν νότου· καὶ οἱ ψαροὶ ἐξεπορεύοντο, καὶ
ἐπέβλεπον τοῦ πορεύεσθαι καὶ τοῦ περιοδεῦσαι τὴν γῆν. Καὶ εἶ-
πε· πορεύεσθε, καὶ περιοδεύσατε τὴν γῆν· καὶ περιώδευσαν τὴν
8 γῆν. Καὶ ἀνεβόησε, καὶ ἐλάλησε πρὸς μέ, λέγων· ἰδοὺ οἱ ἐκπο-
ρευόμενοι ἐπὶ γῆν βορρᾶ ἀνέπαυσαν τὸν θυμόν μου ἐν γῇ βορρᾶ.
9.10 Καὶ ἐγένετο λόγος Κυρίου πρὸς μέ, λέγων· λάβε τὰ ἐκ τῆς
αἰχμαλωσίας παρὰ τῶν ἀρχόντων, καὶ παρὰ τῶν χρησίμων αὐ-
τῆς, καὶ παρὰ τῶν ἐπεγνωκότων αὐτήν, καὶ εἰσελεύσῃ σὺ ἐν τῇ
ἡμέρᾳ ἐκείνῃ εἰς τὸν οἶκον Ἰωσίου τοῦ Σοφονίου τοῦ ἥκοντος ἐκ
11 Βαβυλῶνος· καὶ λήψῃ ἀργύριον καὶ χρυσίον, καὶ ποιήσεις στεφά-
νους, καὶ ἐπιθήσεις ἐπὶ τὴν κεφαλὴν Ἰησοῦ τοῦ Ἰωσεδὲκ τοῦ ἱε-
12 ρέως τοῦ μεγάλου. Καὶ ἐρεῖς πρὸς αὐτόν· τάδε λέγει Κύριος
παντοκράτωρ· ἰδοὺ ἀνήρ, ἀνατολὴ ὄνομα αὐτῷ, καὶ ὑποκάτω-
13 θεν αὐτοῦ ἀνατελεῖ, καὶ οἰκοδομήσει τὸν οἶκον Κυρίου· καὶ αὐ-
τὸς λήψεται ἀρετήν, καὶ καθιεῖται, καὶ κατάρξει ἐπὶ τοῦ θρό-
νου αὐτοῦ, καὶ ἔσται ὁ ἱερεὺς ἐκ δεξιῶν αὐτοῦ, καὶ βουλὴ εἰ-
14 ρηνικὴ ἔσται ἀναμέσον ἀμφοτέρων. Ὁ δὲ στέφανος ἔσται τοῖς
ὑπομένουσιv αὐτόν, καὶ τοῖς χρησίμοις αὐτῆς, καὶ τοῖς ἐπεγνω-
κόσιν αὐτήν, καὶ εἰς χάριτα υἱοῦ Σοφονίου, καὶ εἰς ψαλμὸν ἐν
15 οἴκῳ Κυρίου. Καὶ οἱ μακρὰν ἀπ᾽ αὐτῶν ἥξουσι, καὶ οἰκοδομή-
σουσιv ἐν τῷ οἴκῳ Κυρίου, καὶ ἐπιγνώσεσθε, διότι Κύριος παν-
τοκράτωρ ἀπέσταλκέ με πρὸς ὑμᾶς· καὶ ἔσται, ἐὰν εἰσακούοντες
εἰσακούσητε τῆς φωνῆς Κυρίου τοῦ Θεοῦ ὑμῶν.