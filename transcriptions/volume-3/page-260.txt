1198 ΗΣΑΙΑΣ ΚΕΦ. ΝΕ΄. Νϛ΄.
ἀναβήσεται κυπάρισσος, ἀντὶ δὲ τῆς κονύζης ἀναβήσεται μυρ-
σίνη˙ καὶ ἔσται Κύριος εἰς ὄνομα, καὶ εἰς σημεῖον αἰώνιον, καὶ
οὐκ ἐκλείψει.
ΚΕΦ. Νϛ΄. LVI.
1 ΤΑΔΕ λέγει Κύριος· φυλάσσεσθε κρίσιν, καὶ ποιήσατε δι-
καιοσύνην, ἤγγισε γὰρ τὸ σωτήριόν μου παραγίνεσθαι, καὶ τὸ
2 ἔλεός μου ἀποκαλυφθῆναι. Μακάριος ἀνὴρ ὁ ποιῶν ταῦτα, καὶ
ἄνθρωπος ὁ ἀντεχόμενος αὐτῶν, καὶ φυλάσσων τὰ σάββατα μὴ
3 βεβηλοῦν, καὶ διατηρῶν τὰς χεῖρας αὐτοῦ μὴ ποιεῖν ἀδίκημα. Μὴ
λεγέτω ὁ ἀλλογενὴς ὁ προσκείμενος πρὸς Κύριον, λέγων· ἀφο-
ρισμῷ ἀφοριεῖ με ἄρα Κύριος ἀπὸ τοῦ λαοῦ αὐτοῦ· καὶ μὴ λε-
4 γέτω ὁ εὐνοῦχος, ὅτι ἐγώ εἰμι ξύλον ξηρόν. Ὅτι τάδε λέγει
Κύριος τοῖς εὐνούχοις, ὅσοι ἂν φυλάξωνται τὰ σάββατά μου,
καὶ ἐκλέξωνται ἃ ἐγὼ θέλω, καὶ ἀντέχωνται τῆς διαθήκης
5 μου, δώσω αὐτοῖς ἐν τῷ οἴκῳ μου, καὶ ἐν τῷ τείχει μου τόπον ὀ-
νομαστόν, κρείττω υἱῶν καὶ θυγατέρων, ὄνομα αἰώνιον δώσω αὐ-
6 τοῖς, καὶ οὐκ ἐκλείψει. Καὶ τοῖς ἀλλογενέσι τοῖς προσκειμένοις
πρὸς Κύριον δουλεύειν αὐτῷ, καὶ ἀγαπᾶν τὸ ὄνομα Κυρίου, τοῦ
εἶναι αὐτῷ εἰς δούλους καὶ δούλας, καὶ πάντας τοὺς φυλασσο-
μένους τὰ σάββατά μου μὴ βεβηλοῦν, καὶ ἀντεχομένους τῆς
7 διαθήκης μου, εἰσάξω αὐτοὺς εἰς τὸ ὄρος τὸ ἅγιον μου, καὶ εὐ-
φρανῶ αὐτοὺς ἐν τῷ οἴκῳ τῆς προσευχῆς μου· τὰ ὁλοκαυτώματα
αὐτῶν, καὶ αἱ θυσίαι αὐτῶν ἔσονται δεκταὶ ἐπὶ τοῦ θυσιαστη-
ρίου μου· ὁ γὰρ οἶκός μου οἶκος προσευχῆς κληθήσεται πᾶσι τοῖς
8 ἔθνεσιν· εἶπε Κύριος ὁ συνάγων τοὺς διεσπαρμένους Ἰσραήλ,
9 ὅτι συνάξω ἐπ᾿ αὐτὸν συναγωγήν. Πάντα τὰ θηρία τὰ ἄγρια,
10 δεῦτε, φάγετε πάντα τὰ θηρία τοῦ δρυμοῦ. Ἴδετε ὅτι πάντες
ἐκτετύφλωνται, οὐκ ἔγνωσαν φρονῆσαι, πάντες κύνες ἔνεοι οὐ
δυνήσονται ὑλακτεῖν, ἐνυπνιαζόμενοι κοίτην, φιλοῦντες νυστάξαι.
11 Καὶ οἱ κύνες ἀναιδεῖς τῇ ψυχῇ, οὐκ εἰδότες πλησμονήν· καὶ
εἰσὶ πονηροὶ οὐκ εἰδότες σύνεσιν, πάντες (ἓν) ταῖς ὁδοῖς αὐτῶν
12 ἐξηκολούθησαν, ἕκαστος κατὰ τὸ ἑαυτοῦ ἀπ᾿ ἄκρου αὐτοῦ. Δεῦτε,
λάβωμεν οἶνον, καὶ οἰνοφλυγήσωμεν μέθην, καὶ ἔσται τοιαῦτα
ἡμέρα αὔριον, μεγάλη περισσῶς σφόδρα.