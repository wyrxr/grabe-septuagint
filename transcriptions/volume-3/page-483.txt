Δ Α Ν Ι Η Λ 1421
μοι ἔλαιον καὶ σμῆγμα, καὶ τὰς θύρας τοῦ παραδείσου κλείσατε,
ὅπως λούσωμαι. Καὶ ἐποίησαν, καὶ ἀπέκλεισαν τὰς θύρας τοῦ 18
παραδείσου, καθώς εἶπε, καὶ ἐξῆλθον κατὰ τὰς πλαγίους θύρας,
ἐνέγκαι τὰ προστεταγμένα αὐταῖς, καὶ οὐκ εἶδαν τοὺς πρεσ-
βυτέρους, ὅτι ἦσαν κεκρυμμένοι. Καὶ ἐγένετο ὡς ἐξῆλθον τὰ κο- 19
ράσια, καὶ ἀνέστησαν οἱ δύο πρεσβύτεροι, καὶ ἐπέδραμον αὐτῇ,
καὶ εἶπον· ἰδοὺ αἱ θύραι τοῦ παραδείσου κέκλεινται, καὶ οὐδεὶς 20
θεωρεῖ ἡμᾶς, καὶ ἐν ἐπιθυμίᾳ σου ἐσμέν· διὸ συγκατάθου ἡμῖν,
καὶ γενοῦ μεθ᾽ ἡμῶν. Εἰ δὲ μή, καταμαρτυρήσομέν σου, ὅτι ἦν 21
μετά σοῦ νεανίσκος, καὶ διὰ τοῦτο ἐξαπέστειλας τὰ κοράσια ἀπὸ
σοῦ. Καὶ ἀνεστέναξε Σουσάννα, καὶ εἶπε· στενά μοι πάντοθεν· 22
ἐάν τε γὰρ τοῦτο πράξω, θάνατός μοι ἐστιν· ἐὰν τε μὴ πράξω,
οὐκ ἐκφεύξομαι τὰς χεῖρας ὑμῶν. Αἱρετόν μοι ἐστὶ μὴ πράξα- 23
σαν ἐμπεσεῖν εἰς τὰς χεῖρας ὑμῶν, ἢ ἁμαρτεῖν με ἐνώπιον Κυ-
ρίου. Καὶ ἀνεβόησε φωνὴ μεγάλη Σουσάννα· ἐβόησαν δὲ καὶ οἱ δύο 24
πρεσβύτεροι κατέναντι αὐτῆς. Καὶ δραμὼν δ εἷς, ἤνοιξε τὰς θύ- 25
ρας τοῦ παραδείσου, ὡς δὲ ἤκουσαν τὴν κραυγὴν ἐν τῷ παρα- 26
δείσῳ οἱ ἀπὸ τῆς οἰκίας, εἰσεπήδησαν διὰ τῆς πλαγίας θύρας, ἰ-
δεῖν τί τὸ συμβεβηκὸς αὐτῇ. Ἡνίκα δὲ εἶπαν οἱ πρεσβύτεροι 27
τοὺς λόγους αὐτῶν, κατησχύνθησαν οἱ δοῦλοι σφόδρα, ὅτι πώ-
ποτε οὐκ ἐῤῥέθη λόγος τοιοῦτος περὶ Σουσάννας. Καὶ ἐγένετο τῇ 28
ἐπαύριον, ὡς συνῆλθεν ὁ λαὸς πρὸς τὸν ἄνδρα αὐτῆς Ἰωακείμ,
ἦλθον οἱ δύο πρεσβύτεροι πλήρεις τῆς ἀνόμου ἐννοίας κατὰ Σου-
σάννας, τοῦ θανατῶσαι αὐτήν, καὶ εἶπαν ἔμπροσθεν τοῦ λαοῦ. Ἀ- 29
ποστείλατε ἐπὶ Σουσάνναν θυγατέρα Χελκίου, ἥ ἐστι γυνὴ Ἰω-
αχείμ· οἱ δὲ ἀπέστειλαν. Καὶ ἦλθεν αὐτή, καὶ οἱ γονεῖς αὐτῆς, 30
καὶ τὰ τέκνα αὐτῆς, καὶ πάντες οἱ συγγενεῖς αὐτῆς. Ἡ δὲ Σου- 31
σάννα ἦν τρυφερὰ σφόδρα, καὶ καλὴ τῷ εἴδει. Οἱ δὲ παράνομοι 32
ἐκέλευσαν ἀποκαλυφθῆναι αὐτήν, ἦν γὰρ κατακεκαλυμμένη, ὅπως
ἐμπλησθῶσι τοῦ κάλλους αὐτῆς. Ἔκλαιον δὲ οἱ παρ᾽ αὐτῆς, 33
καὶ πάντες οἱ ἰδόντες αὐτήν. Ἀναστάντες δὲ οἱ δύο πρεσβύτεροι 34
ἐν μέσῳ τοῦ λαοῦ, ἔθηκαν τὰς χεῖρας ἐπὶ τῆς κεφαλῆς αὐτῆς.
Ἡ δὲ κλαίουσα ἀνέβλεψεν εἰς τὸν οὐρανόν, ὅτι ἦν ἡ καρδία 35
αὐτῆς πεποιθυῖα ἐπὶ τῷ Κυρίῳ. Εἶπαν δὲ οἱ πρεσβύτεροι· περι- 36
πατούντων ἡμῶν ἐν τῷ παραδείσῳ μόνων, εἰσῆλθεν αὕτη μετά
δύο παιδισκῶν, καὶ ἀπέκλεισε τὰς παιδίσκας, καὶ ἀπέκλεισε τὰς