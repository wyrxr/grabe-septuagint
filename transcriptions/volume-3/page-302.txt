1240                ΙΕΡΕΜΙΑΣ                ΚΕΦ. ΙΕ΄. ΙΕ΄.
20 πρὸς αὐτούς. Καὶ δώσω σε τῷ λαῷ τούτῳ, ὡς τεῖχος ὀχυρόν,
    χαλκοῦν· καὶ πολεμήσουσι πρὸς σὲ, καὶ οὐ μὴ δύνανται πρὸς
21 σὲ, διότι μετὰ σοῦ εἰμι τοῦ σώζειν σε, καὶ τοῦ ἐξαιρεῖσθαί σε,
    φησὶ Κύριος· καὶ ῥύσομαί σε ἐκ χειρὸς πονηρῶν, καὶ λυτρώσο-
    μαί σε ἐκ χειρὸς λοιμῶν.

ΚΕΦ. ΙϚ΄. XVI.

1 ΚΑΙ ἐγένετο λόγος Κυρίου πρὸς με, λέγων· καὶ οὐ μὴ λά-
2 βῃς γυναῖκα, λέγει Κύριος ὁ Θεὸς Ἰσραήλ, καὶ οὐ γεννη-
3 θήσεταί σοι υἱὸς, οὐδὲ θυγάτηρ ἐν τῷ τόπῳ τούτῳ. Ὅτι τάδε
    λέγει Κύριος περὶ τῶν υἱῶν καὶ περὶ τῶν θυγατέρων τῶν γεν-
    νωμένων ἐν τῷ τόπῳ τούτῳ, καὶ περὶ τῶν μητέρων αὐτῶν τῶν
    τετοκυιῶν αὐτοὺς, καὶ περὶ τῶν πατέρων αὐτῶν τῶν γεγεν-
4 νηκότων αὐτοὺς ἐν τῇ γῇ ταύτῃ. Ἐν θανάτῳ νοσερῷ ἀποθανοῦν-
    ται, οὐ κοπήσονται, οὐδὲ ταφήσονται· εἰς παράδειγμα ἐπὶ προ-
    σώπου τῆς γῆς ἔσονται, καὶ ἔσται τὰ θνησιμαῖα εἰς βρῶσιν τοῖς
    θηρίοις τῆς γῆς καὶ τοῖς πετεινοῖς τοῦ οὐρανοῦ· ἐν μαχαίρᾳ πε-
5 σοῦνται, καὶ ἐν λιμῷ συντελεσθήσονται. Τάδε λέγει Κύριος· μὴ
    εἰσέλθῃς εἰς θίασον αὐτῶν, καὶ μὴ πορευθῇς τοῦ κόψασθαι, καὶ
    μὴ πενθήσῃς αὐτοὺς, ὅτι ἀφέστηκα τὴν εἰρήνην μου ἀπὸ τοῦ
    λαοῦ τούτου, φησὶ Κύριος, καὶ τὸν ἔλεόν μου καὶ τοὺς οἰκτιρμούς
6 μου. Καὶ ἀποθανοῦνται μεγάλοι καὶ μικροὶ ἐν τῇ γῇ ταύτῃ· οὐ
    μὴ ταφῶσιν, οὐδὲ μὴ κόψωνται αὐτοὺς, οὐδὲ ἐντομίδας οὐ μὴ
7 ποιήσουσιν, οὐδὲ ξυρήσονται, καὶ οὐ μὴ κλασθῇ ἄρτος ἐν πένθει
    αὐτῶν εἰς παράκλησιν ἐπὶ τεθνηκότι· οὐ ποτιοῦσιν αὐτὸν πο-
    τήριον εἰς παράκλησιν ἐπὶ πατρὶ αὐτοῦ καὶ ἐπὶ μητρὶ αὐτοῦ.
8 Εἰς οἰκίαν πότου οὐκ εἰσελεύσῃ σὺ, τοῦ καθίσαι μετ᾿ αὐτῶν τοῦ
9 φαγεῖν καὶ πιεῖν. Διότι τάδε λέγει Κύριος ὁ Θεὸς Ἰσραήλ· ἰδοὺ
    ἐγὼ καταλύω ἐκ τοῦ τόπου τούτου ἐνώπιον τῶν ὀφθαλμῶν ὑ-
    μῶν, καὶ ἐν ταῖς ἡμέραις ὑμῶν, φωνὴν χαρᾶς, καὶ φωνὴν εὐ-
10 φροσύνης, φωνὴν νυμφίου, καὶ φωνὴν νύμφης. Καὶ ἔσται, ὅταν
    ἀπαγγείλῃς τῷ λαῷ τούτῳ πάντα τὰ ῥήματα ταῦτα, καὶ εἴπωσι
    πρός σε, διατί ἐλάλησε Κύριος ἐφ᾿ ἡμᾶς πάντα τὰ κακὰ ταῦτα
    τὰ μεγάλα; τίς ἡ ἀδικία ἡμῶν; καὶ τίς ἡ ἁμαρτία ἡμῶν,
11 ἣν ἡμάρτομεν ἐναντίον Κυρίου τοῦ Θεοῦ ἡμῶν; Καὶ ἐρεῖς πρὸς