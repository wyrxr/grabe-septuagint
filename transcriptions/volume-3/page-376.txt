1314 ΙΕΡΕΜΙΑΣ ΚΕΦ. ΝΒ´
τὴν θάλασσαν τὴν χαλκῆν τὴν ἐν οἴκῳ Κυρίου συνέτριψαν οἱ
18 Χαλδαῖοι, καὶ ἔλαβον πάντα τὸν χαλκὸν αὐτῶν, καὶ ἀπήνεγ-
καν εἰς Βαβυλῶνα· καὶ τοὺς ποδιστῆρας, καὶ τοὺς ἀναλημ-
πτῆρας, καὶ τὴν στεφάνην, καὶ τὰς φιάλας, καὶ τὰς χρεάγρας·
καὶ πάντα τὰ σκεύη τὰ χαλκᾶ, ἐν οἷς ἐλειτούργουν ἐν αὐτοῖς·
19 ἔλαβον· καὶ τὰ θυμιατήρια, καὶ τὰς Ἄπωθό, καὶ τὰς Ματμα-
ρῶθ, καὶ τοὺς ὑποχυτῆρας, καὶ τὰς λυχνίας, καὶ τὰς θυΐσκας,
καὶ τοὺς κυάθους, ἃ ἦν χρυσᾶ χρυσᾶ, καὶ ἃ ἦν ἀργυρᾶ ἀργυρᾶ, ἔλα-
20 βεν ὁ ἀρχιμάγειρος. Καὶ οἱ στύλοι δύο, καὶ ἡ θάλασσα μία, καὶ
οἱ μόσχοι δώδεκα χαλκοῖ ὑποκάτω τῆς θαλάσσης, ἃ ἐποίησεν ὁ
βασιλεὺς Σαλωμὼν εἰς οἶκον Κυρίου, οὐκ ἦν σταθμὸς τοῦ χαλκοῦ
21 πάντων τῶν σκευῶν τούτων. Καὶ οἱ στύλοι τριακονταπέντε πήχεων
ὕψος τοῦ στύλου τοῦ ἑνός, καὶ σπαρτίον δωδεκαπήχεων περιεκύκλου
22 αὐτὸν, καὶ τὸ πάχος αὐτοῦ τεσσάρων δακτύλων κύκλῳ, καὶ γεί-
σους ἐπ᾿ αὐτοῖς χαλκοῦν, καὶ πέντε πήχεων τὸ μῆκος, ὑπεροχὴ τοῦ
γείσους τοῦ ἑνός, καὶ δίκτυον καὶ ῥοαὶ ἐπὶ τοῦ γείσους κύκλῳ τὰ
πάντα χαλκᾶ, καὶ κατὰ ταῦτα τῷ στύλῳ τῷ δευτέρῳ, ὀκτὼ ῥοαὶ
23 τῷ πήχει τοῖς δώδεκα πήχεσι. Καὶ ἦσαν αἱ ῥοαὶ ἐνενηκονταὲξ τὸ
ἓν μέρος, καὶ ἦσαν αἱ πᾶσαι ῥοαὶ ἑκατὸν ἐπὶ τοῦ δικτύου κύκλῳ.
24 Καὶ ἔλαβεν ὁ ἀρχιμάγειρος τὸν Σαραίαν ἱερέα τὸν πρῶτον, καὶ
τὸν Σοφονίαν ἱερέα τὸν δευτεροῦντα, καὶ τοὺς τρεῖς τοὺς φυλάσ-
25 σοντας τὴν ὁδόν. Καὶ ἐκ τῆς πόλεως ἔλαβεν εὐνοῦχον ἕνα, ὃς ἦν
ἐπιστάτης τῶν ἀνδρῶν τῶν πολεμιστῶν, καὶ ἑπτὰ ἄνδρας ὀνομα-
στοὺς, τοὺς ἐν προσώπῳ τοῦ βασιλέως, τοὺς εὑρεθέντας ἐν τῇ
πόλει, καὶ τὸν γραμματέα τὸν ἄρχοντα τῶν δυνάμεων, τὸν γραμ-
ματεύοντα τῷ λαῷ τῆς γῆς, καὶ ἑξήκοντα ἀνθρώπους ἐκ τοῦ λαοῦ
26 τῆς γῆς, τοὺς εὑρεθέντας ἐν μέσῳ τῆς πόλεως. Καὶ ἔλαβεν αὐτοὺς
Ναβουζαρδὰν ὁ ἀρχιμάγειρος, καὶ ἤγαγεν αὐτοὺς πρὸς τὸν βασι-
27 λέα Βαβυλῶνος εἰς Δεδλαθὰ, καὶ ἐπάταξεν αὐτοὺς βασιλεὺς Βα-
βυλῶνος καὶ ἐθανάτωσεν αὐτοὺς ἐν Δεδλαθὰ, ἐν γῇ Αἱμάθ· ἀπω-
28 κίσθη Ἰούδας ἀπὸ ἐπάνωθεν τῆς γῆς αὐτοῦ. Οὗτος ἔστιν ὁ λα-
ὸς, ὃν μετέθηκε Ναβουχοδονόσορ ἐν ἔτει ἑβδόμῳ Ἰουδαίους
29 τρεῖς χιλιάδας, καὶ εἰκοσιτρεῖς· Ἐν ἔτει ὀγδόῳ καὶ δεκάτῳ Να-
βουχοδονόσορ, μετέθηκεν ἀπὸ Ἱερουσαλὴμ ψυχὰς ὀκτακοσίας τριά-
30 κοντα δύο. Ἐν ἔτει τρίτῳ καὶ εἰκοστῷ Ναβουχοδονόσορ, μετέθηκεν
ὁ ἀρχιμάγειρος Ἰουδαίων ψυχὰς ἑπτακοσίας τεσσαρακονταπέντε·