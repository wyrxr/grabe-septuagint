1454 ΔΑΝΙΗΛ. ΚΕΦ. ΙΒ΄.
οἱ Βαβυλώνιοι, ἠγανάκτησαν λίαν καὶ συνεστράφησαν ἐπὶ τὸν
βασιλέα, καὶ εἶπον· Ἰουδαῖος γέγονεν ὁ βασιλεύς, τὸν Βὴλ κατ-
έσπασε, καὶ τὸν δράκοντα ἀπέκτεινε, καὶ τοὺς ἱερεῖς κατέσφαξε,
29 καὶ εἶπαν ἐλθόντες πρὸς τὸν βασιλέα· παράδος ἡμῖν τὸν Δανιήλ,
30 εἰ δὲ μή, ἀποκτενοῦμέν σε, καὶ τὸν οἶκόν σου, καὶ εἶδεν ὁ βασιλεύς,
ὅτι ἐπείγουσιν αὐτὸν σφόδρα, καὶ ἀναγκασθεὶς παρέδωκεν αὐτοῖς
31 τὸν Δανιήλ. Οἱ δὲ ἐνέβαλον αὐτὸν εἰς τὸν λάκκον τῶν λεόντων,
32 καὶ ἦν ἐκεῖ ἡμέρας ἕξ. Ἦσαν δὲ ἐν τῷ λάκκῳ ἑπτὰ λέοντες,
καὶ ἐδίδοτο αὐτοῖς τὴν ἡμέραν δύο σώματα καὶ δύο πρόβατα·
33 τότε δὲ οὐκ ἐδόθη αὐτοῖς, ἵνα καταφάγωσι τὸν Δανιήλ· καὶ ἦν
᾿Αμβακοὺμ ὁ προφήτης ἐν τῇ Ἰουδαίᾳ, καὶ οὗτος ἥψησεν ἔψεμα,
καὶ ἐνέθρυψεν ἄρτους εἰς σκάφην, καὶ ἐπορεύθη εἰς τὸ πεδίον
34 ἀπενέγκαι τοῖς θερισταῖς. Καὶ εἶπεν ἄγγελος Κυρίου πρὸς ᾿Αμ-
βακοῦμ· ἀπένεγκε τὸ ἄριστον ὃ ἔχεις εἰς Βαβυλῶνα τῷ Δανιὴλ
35 εἰς τὸν λάκκον τῶν λεόντων. Καὶ εἶπεν ᾿Αμβακούμ· Κύριε, Βα-
36 βυλῶνα οὐχ ἑώρακα, καὶ τὸν λάκκον οὐ γινώσκω ποῦ ἐστι. Καὶ
ἐπελάβετο ὁ ἄγγελος Κυρίου τῆς κορυφῆς αὐτοῦ, καὶ βαστάσας
τῆς κόμης τῆς κεφαλῆς αὐτοῦ, ἔθηκεν αὐτὸν εἰς Βαβυλῶνα ἐπά-
37 νω τοῦ λάκκου, ἐν τῷ ῥοίζῳ τοῦ πνεύματος αὐτοῦ. Καὶ ἐβόησεν
᾿Αμβακούμ, λέγων· Δανιὴλ Δανιήλ, λάβε τὸ ἄριστον ὃ ἀπέστει-
38 λέ σοι ὁ Θεός. Καὶ εἶπε Δανιήλ· ἐμνήσθης γάρ μου ὁ Θεός, καὶ
39 οὐκ ἐγκατέλιπες τοὺς ἀγαπῶντάς σε. Καὶ ἀναστὰς Δανιὴλ ἔφα-
γεν· ὁ δὲ ἄγγελος τοῦ Θεοῦ ἀπεκατέστησε τὸν ᾿Αμβακοὺμ πα-
40 ραχρῆμα εἰς τὸν τόπον αὐτοῦ. Ὁ δὲ βασιλεὺς ἦλθε τῇ ἡμέρᾳ
τῇ ἑβδόμῃ πενθῆσαι τὸν Δανιήλ, καὶ ἦλθεν ἐπὶ τὸν λάκκον, καὶ
41 ἐνέβλεψε· καὶ ἰδού, Δανιὴλ καθήμενος. Καὶ ἀναβοήσας φωνῇ με-
γάλῃ, εἶπε· μέγας εἶ, Κύριε, ὁ Θεὸς τοῦ Δανιήλ, καὶ οὐκ ἔστι
42 πλὴν σοῦ ἄλλος. Καὶ ἀνέσπασεν αὐτόν, τοὺς δὲ αἰτίους τῆς ἀπω-
λείας αὐτοῦ ἐνέβαλεν εἰς τὸν λάκκον, καὶ κατεβρώθησαν παρα-
χρῆμα ἐνώπιον αὐτοῦ.

ΤΕΛΟΣ ΔΑΝΙΗΛ ΠΡΟΦΗΤΟΥ.