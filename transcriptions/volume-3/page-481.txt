ΚΕΦ. ΜΗ΄.                          ΙΕΖΕΚΙΗΛ                                1419

Βενιαμείν, μία. Καὶ ἀπὸ τῶν ὁρίων τῶν Βενιαμεὶν ἀπὸ τῶν πρὸς 24
ἀνατολὰς, ἕως τῶν πρὸς θάλασσαν Συμεών, μία. Καὶ ἀπὸ τῶν 25
ὁρίων τῶν Συμεὼν ἀπὸ τῶν πρὸς ἀνατολὰς, ἕως τῶν πρὸς θά-
λασσαν Ἰσσάχαρ, μία. Καὶ ἀπὸ τῶν ὁρίων Ἰσσάχαρ ἀπὸ τῶν 26
πρὸς ἀνατολὰς, ἕως τῶν πρὸς θάλασσαν Ζαβουλών, μία. Καὶ ἀπὸ 27
τῶν ὁρίων Ζαβουλὼν ἀπὸ τῶν πρὸς ἀνατολὰς, ἕως τῶν πρὸς θά-
λασσαν Γάδ, μία. Καὶ ἀπὸ τῶν ὁρίων Γὰδ, καὶ ἕως τῶν πρὸς 28
λίβα· καὶ ἔσται ὅρια αὐτοῦ ἀπὸ Θαιμὰν, καὶ ὕδατος βαριμὼθ Κά-
δης, κληρονομία, ἕως θαλάσσης τῆς μεγάλης. Αὕτη ἡ γῆ, ἣν βα- 29
λεῖτε ἐν κλήρῳ ταῖς φυλαῖς Ἰσραήλ· καὶ οὗτοι οἱ διαμερισμοὶ αὐ-
τῶν, λέγει Κύριος ὁ Θεός. Καὶ αὗται αἱ διεκβολαὶ τῆς πόλεως αἱ 30
πρὸς βορρᾶν, τετρακισχίλιοι καὶ πεντακόσιοι μέτρῳ. Καὶ αἱ πύ- 31
λαι τῆς πόλεως ἐπ’ ὀνόμασι τῶν φυλῶν τοῦ Ἰσραήλ· πύλαι τρεῖς
αἱ πρὸς βορρᾶν, πύλη Ῥουβήν, μία· καὶ πύλη Ἰούδα, μία· καὶ
πύλη Λευί, μία. Καὶ τὰ πρὸς ἀνατολὰς τετρακισχίλιοι καὶ πεν- 32
τακόσιοι· καὶ πύλαι τρεῖς, πύλη Ἰωσήφ, μία· καὶ πύλη Βενια-
μείν, μία· καὶ πύλη Δὰν, μία. Καὶ τὰ πρὸς νότον τετρακισχί- 33
λιοι καὶ πεντακόσιοι μέτρῳ· καὶ πύλαι τρεῖς, πύλη Συμεών, μία·
καὶ πύλη Ἰσσάχαρ, μία· καὶ πύλη Ζαβουλών, μία. Καὶ τὰ πρὸς 34
θάλασσαν τετρακισχίλιοι καὶ πεντακόσιοι μέτρῳ· καὶ πύλαι τρεῖς,
πύλη Γὰδ, μία· καὶ πύλη Ἀσήρ, μία· καὶ πύλη Νεφθαλείμ, μία.
Κύκλωμα, δέκα καὶ ὀκτὼ χιλιάδες· καὶ τὸ ὄνομα τῆς πόλεως, 35
ἀφ’ ἧς ἂν ἡμέρας γένηται, Κύριος ἐκεῖ ἔσται τὸ ὄνομα αὐτῆς.

                               ΙΕΖΕΚΙΗΛ ΠΡΟΦΗΤΗΣ.

31*