ΨΑΛΜ. ΚΓʹ. ΚΔʹ. ΦΑΛΤΗΡΙΟΝ. 953
τὸς ἐν πολέμῳ. Ἄρατε πύλας οἱ ἄρχοντες ὑμῶν, καὶ ἐπάρθητε πύ- 9
λαι αἰώνιοι· καὶ εἰσελεύσεται ὁ βασιλεὺς τῆς δόξης. Τίς ἐστιν οὗ- 10
τος ὁ βασιλεὺς τῆς δόξης; Κύριος τῶν δυνάμεων αὐτός ἐστιν ὁ
βασιλεὺς τῆς δόξης. Διάψαλμα.

ΨΑΛΜ. ΚΔʹ. XXIV.

ΨΑΛΜΟΣ τῷ Δαυΐδ. Πρὸς σὲ Κύριε ἦρα τὴν ψυχήν μου· 1
ὁ Θεός μου, ἐπὶ σοὶ πέποιθα· μὴ καταισχυνθείην, μηδὲ καταγελα- 2
σάτωσάν μου οἱ ἐχθροί μου. Καὶ γὰρ πάντες οἱ ὑπομένοντές σε 3
οὐ μὴ καταισχυνθῶσιν· αἰσχυνθήτωσαν πάντες οἱ ἀνομοῦντες δια-
κενῆς. Τὰς ὁδούς σου Κύριε γνώρισόν μοι, καὶ τὰς τρίβους σου 4
δίδαξόν με· ὁδήγησόν με ἐν τῇ ἀληθείᾳ σου, καὶ δίδαξόν με, ὅτι 5
σὺ εἶ ὁ Θεὸς ὁ σωτήρ μου· καὶ σὲ ὑπέμεινα ὅλην τὴν ἡμέραν.
Μνήσθητι τῶν οἰκτιρμῶν σου, Κύριε, καὶ τὰ ἐλέη σου, ὅτι ἀπὸ 6
τοῦ αἰῶνός εἰσιν. Ἁμαρτίας νεότητός μου καὶ ἀγνοίας μου μὴ 7
μνησθῆς· κατὰ τὸ ἔλεός σου μνήσθητί μου σὺ ἕνεκα τῆς χρηστό-
τητός σου, Κύριε. Χρηστὸς καὶ εὐθὺς ὁ Κύριος· διὰ τοῦτο νομο- 8
θετήσει ἁμαρτάνοντας ἐν ὁδῷ. Ὁδηγήσει πραεῖς ἐν κρίσει· διδάξει 9
πραεῖς ὁδοὺς αὐτοῦ. Πᾶσαι αἱ ὁδοὶ Κυρίου ἔλεος καὶ ἀλήθεια, 10
τοῖς ἐκζητοῦσι τὴν διαθήκην αὐτοῦ καὶ τὰ μαρτύρια αὐτοῦ. Ἕνε- 11
κα τοῦ ὀνόματός σου Κύριε καὶ ἱλάσῃ τῇ ἁμαρτία μου· πολλὴ
γάρ ἐστι. Τίς ἐστιν ἄνθρωπος ὁ φοβούμενος τὸν Κύριον; νομοθε- 12
τήσει αὐτῷ ἐν ὁδῷ, ᾗ ἡρετίσατο· Ἡ ψυχὴ αὐτοῦ ἐν ἀγαθοῖς αὐ- 13
λισθήσεται, καὶ τὸ σπέρμα αὐτοῦ κληρονομήσει γῆν. Κραταίωμα 14
Κύριος τῶν φοβουμένων αὐτόν, (καὶ τὸ ὄνομα Κυρίου τῶν ἐπικα-
λουμένων αὐτόν) καὶ ἡ διαθήκη αὐτοῦ τοῦ δηλῶσαι αὐτοῖς. Οἱ 15
ὀφθαλμοί μου διαπαντὸς πρὸς τὸν Κύριον· ὅτι αὐτὸς ἐκσπάσει ἐκ
παγίδος τοὺς πόδας μου. Ἐπίβλεψον ἐπ᾽ ἐμέ, καὶ ἐλέησόν με· ὅτι 16
μονογενὴς καὶ πτωχός εἰμι ἐγώ. Αἱ θλίψεις τῆς καρδίας μου ἐπλα- 17
τύνθησαν· ἐκ τῶν ἀναγκῶν μου ἐξάγαγέ με. Ἴδε τὴν ταπείνωσίν 18
μου καὶ τὸν κόπον μου, καὶ ἄφες πάσας τὰς ἁμαρτίας μου. Ἴδε 19
τοὺς ἐχθρούς μου, ὅτι ἐπληθύνθησαν, καὶ μῖσος ἄδικον ἐμίσησάν με.
Φύλαξον τὴν ψυχήν μου, καὶ ἐκσῶσί με· μὴ καταισχυνθείην, ὅτι ἤλ- 20
πισα ἐπὶ σέ. Ἄκακοι καὶ εὐθεῖς ἐκολλῶντό μοι, ὅτι ὑπέμεινά σε (Κύ- 21
ριε). Λύτρωσαι ὁ Θεὸς τὸν Ἰσραὴλ ἐκ πασῶν τῶν θλίψεων αὐτοῦ. 22
(Τόμ. Γʹ.)