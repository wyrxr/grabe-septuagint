1472                        Α Μ Ω Σ.                        ΚΕΦ. Δʹ. Εʹ.
9 Κύριος. Ἐπάταξα ὑμᾶς ἐν μυρώσει, καὶ ἐν ἰκτέρῳ· ἐπληθύνατε
   κήπους ὑμῶν, καὶ ἀμπελῶνας ὑμῶν καὶ συκῶνας ὑμῶν, καὶ ἐλαιῶ-
   νας ὑμῶν κατέφαγεν ἡ κάμπη, καὶ οὐδ᾿ ὡς ἐπεστρέψατε πρὸς μέ,
10 λέγει Κύριος. Ἐξαπέστειλα εἰς ὑμᾶς θάνατον ἐν ὁδῷ Αἰγύπτου,
   καὶ ἀπέκτεινα ἐν ῥομφαίᾳ τοὺς νεανίσκους ὑμῶν μετὰ αἰχμαλω-
   σίας ἵππων σου, καὶ ἀνήγαγον ἐν πυρὶ τὰς παρεμβολὰς ὑμῶν ἐν
   τῇ ὀργῇ μου, καὶ οὐδ᾿ ὡς ἐπεστρέψατε πρὸς μέ, λέγει Κύριος.
11 Κατέστρεψα ὑμᾶς, καθὼς κατέστρεψεν ὁ Θεὸς Σόδομα καὶ Γό-
   μοῤῥα, καὶ ἐγένεσθε ὡς δαλὸς ἐξεσπασμένος ἐκ πυρός, καὶ οὐδ᾿
12 ὡς ἐπεστρέψατε πρὸς μέ, λέγει Κύριος. Διὰ τοῦτο οὕτως ποιή-
   σω σοι Ἰσραήλ· πλὴν ὅτι οὕτως ποιήσω σοι, ἑτοίμαζου τοῦ ἐπι-
13 καλεῖσθαι τὸν Θεόν σου Ἰσραήλ· διότι ἰδοὺ ἐγὼ στερεῶν βροντὴν,
   καὶ κτίζων πνεῦμα, καὶ ἀπαγγέλλων εἰς ἀνθρώπους τὸν χριστὸν
   αὐτοῦ, ποιῶν ὄρθρον καὶ ὁμίχλην, καὶ ἐπιβαίνων ἐπὶ τὰ ὕψη τῆς
   γῆς· Κύριος ὁ Θεὸς ὁ παντοκράτωρ ὄνομα αὐτῷ.

                    ΚΕΦ. Εʹ. V.

1 ἈΚΟΥΣΑΤΕ τὸν λόγον Κυρίου τοῦτον, ὃν ἐγὼ λαμβάνω ἐφ᾿
2 ὑμᾶς θρῆνον· οἶκος Ἰσραὴλ ἔπεσεν, οὐκέτι μὴ προσθῇ τοῦ ἀνα-
   στῆναι· παρθένος τοῦ Ἰσραὴλ ἔσφαλεν ἐπὶ τῆς γῆς αὐτῆς, οὐκ
3 ἔστιν ὁ ἀναστήσων αὐτήν. Διότι τάδε λέγει Κύριος Κύριος· ἡ
   πόλις ἐξ ἧς ἐξεπορεύοντο χίλιοι, ὑπολειφθήσονται ἑκατόν· καὶ ἐξ
   ἧς ἐξεπορεύοντο ἑκατὸν, ὑπολειφθήσονται δέκα τῷ οἴκῳ Ἰσραήλ.
4 Διότι τάδε λέγει Κύριος πρὸς τὸν οἶκον Ἰσραήλ· ἐκζητή-
5 σατέ με, καὶ ζήσεσθε· καὶ μὴ ἐκζητεῖτε Βαιθήλ, καὶ εἰς
   Γάλγαλα μὴ εἰσπορεύεσθε, καὶ ἐπὶ τὸ φρέαρ τοῦ ὅρκου μὴ δια-
   βαίνετε· ὅτι Γάλγαλα αἰχμαλωτευομένη αἰχμαλωτευθήσεται, καὶ
6 Βαιθήλ ἔσται ὡς οὐχ ὑπάρχουσα. Ἐκζητήσατε τὸν Κύριον, καὶ
   ζήσατε, ὅπως μὴ ἀναλάμψῃ ὡς πῦρ ὁ οἶκος Ἰωσήφ, καὶ κατα-
7 φάγῃ αὐτὸν, καὶ οὐκ ἔσται ὁ σβέσων τῷ οἴκῳ Ἰσραήλ. Κύριος (ὁ
   Θεὸς) ὁ ποιῶν εἰς ὕψος κρίμα καὶ δικαιοσύνην εἰς γῆν ἔθηκεν·
8 ποιῶν πάντα καὶ μετασκευάζων, καὶ ἐκτρέπων εἰς τοπρὼ σκίαν,
   καὶ ἡμέραν εἰς νύκτα συσκοτάζων· ὁ προσκαλούμενος τὸ ὕδωρ
   τῆς θαλάσσης, καὶ ἐκχέων αὐτὸ ἐπὶ προσώπου τῆς γῆς· Κύριος
9 ὁ Θεὸς ὁ παντοκράτωρ ὄνομα αὐτῷ· ὁ διαιρῶν συντριμμὸν ἐπὶ