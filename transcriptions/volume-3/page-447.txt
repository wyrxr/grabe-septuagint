ΚΕΦ. ΛΒ΄.                                                                    ΙΕΖΕΚΙΗΛ.                                                                    1385
πται αὐτοῦ, πάντες ἀπερίτμητοι τραυματίαι ἀπὸ μαχαίρας, οἱ δεδω-
κότες τὸν φόβον αὐτῶν ἐπὶ γῆς ζωῆς. Καὶ οὐκ ἐκοιμήθησαν μετὰ  27
τῶν γιγάντων τῶν πεπτωκότων ἀπ’ αἰῶνος, οἱ κατέβησαν εἰς ᾅ-
δου ἐν ὅπλοις πολεμικοῖς αὐτῶν, καὶ ἔθηκαν τὰς μαχαίρας αὐ-
τῶν ὑπὸ τὰς κεφαλὰς αὐτῶν, καὶ ἐγενήθησαν αἱ ἀνομίαι αὐτῶν
ἐπὶ τῶν ὀστῶν αὐτῶν, ὅτι ἐξεφόβησαν γίγαντας ἐν γῇ ζωῆς αὐτῶν.
Καὶ σὺ ἐν μέσω ἀπεριτμήτων συντριβήσῃ, καὶ κοιμηθήσῃ μετὰ  28
τετραυματισμένων μαχαίρᾳ. Ἐκεῖ Ἐδὼμ καὶ οἱ βασιλεῖς αὐτῆς,  29
καὶ πάντες οἱ ἄρχοντες Ἀσσοῦρ, οἱ δόντες τὴν ἰσχὺν αὐτῶν εἰς
τραῦμα μαχαίρας, αὐτοὶ ἐκοιμήθησαν μετὰ τραυματιῶν μα-
χαίρας, ἐκοιμήθησαν μετὰ καταβαινόντων εἰς βόθρον. Ἐκεῖ  30
(πάντες) οἱ ἄρχοντες τοῦ βορρᾶ πάντες, αὐτοὶ πάντες στρατη-
γοὶ Ἀσσοῦρ, οἱ καταβαίνοντες τραυματίαι, σὺν τῷ φόβῳ αὐτῶν
καὶ τῇ ἰσχύϊ αὐτῶν αἰσχυνόμενοι, καὶ ἐκοιμήθησαν ἀπερίτμη-
τοι μετὰ τραυματιῶν μαχαίρας, καὶ ἔλαβον τὴν βάσανον αὐτῶν
μετὰ τῶν καταβαινόντων εἰς βόθρον. Ἐκείνους ὄψεται βασι-  31
λεὺς Φαραώ, καὶ παρακληθήσεται ἐπὶ πάσῃ τῇ ἰσχύϊ αὐτῶν·
τραυματίαι μαχαίρᾳ Φαραώ, καὶ πᾶσα ἡ δύναμις αὐτοῦ, λέγει
Κύριος ὁ Θεός. Ὅτι δέδωκα τὸν φόβον αὐτοῦ, ἐπὶ γῆς ζωῆς, καὶ  32
κοιμηθήσεται ἐν μέσω ἀπεριτμήτων μετὰ τραυματιῶν μαχαίρας
Φαραώ, καὶ πᾶν τὸ πλῆθος αὐτοῦ, λέγει Κύριος Κύριος ὁ Θεός.

ΚΕΦ. ΛΓ΄. XXXIII.

ΚΑΙ ἐγένετο λόγος Κυρίου πρός με, λέγων· υἱὲ ἀνθρώπου,  1.2
λάλησον τοῖς υἱοῖς τοῦ λαοῦ σου, καὶ ἐρεῖς πρὸς αὐτούς· γῆ ἐφ᾿
ἣν ἂν ἐπαγάγω ῥομφαίαν, καὶ λάβῃ ὁ λαὸς τῆς γῆς ἄνθρωπον
ἕνα ἐξ αὐτῶν, καὶ δῶσιν αὐτὸν ἑαυτοῖς εἰς σκοπόν, καὶ ἴδῃ τὴν  3
ῥομφαίαν ἐρχομένην ἐπὶ τὴν γῆν, καὶ σαλπίσῃ τῇ σάλπιγγι, καὶ
σημάνῃ τῷ λαῷ, καὶ ἀκούσῃ ὁ ἀκούσας τὴν φωνὴν τῆς σάλπιγ-  4
γος, καὶ μὴ φυλάξηται, καὶ ἐλθοῦσα ἡ ῥομφαία καταλάβῃ αὐτόν,
τὸ αἷμα αὐτοῦ ἐπὶ τὴν κεφαλὴν αὐτοῦ ἔσται, ὅτι τὴν φωνὴν τῆς  5
σάλπιγγος ἀκούσας οὐκ ἐφυλάξατο τὴν ψυχὴν αὐτοῦ, τὸ αἷμα
αὐτοῦ ἐπ᾿ αὐτὸν ἔσται· καὶ οὗτος ὅτι ἐφυλάξατο, τὴν ψυχὴν αὐτοῦ
ἐξείλατο. Καὶ ὁ σκοπός, ἐὰν ἴδῃ τὴν ῥομφαίαν ἐρχομένην, καὶ  6
μὴ σημάνῃ τῷ λαῷ τῇ σάλπιγγι, καὶ ὁ λαὸς μὴ φυλάξηται, καὶ
(Τόμ. Ι΄.)                                                                                                             29