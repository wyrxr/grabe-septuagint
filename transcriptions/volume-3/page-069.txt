ΨΑΛΜ. ΠΗʹ. ΠΘʹ. ΨΑΛΤΗΡΙΟΝ. 1007
τὰ ἐλέη σου τὰ ἀρχαῖα Κύριε, & ὤμοσας τῷ Δαυΐδ ἐν τῇ ἀληθείᾳ
σου; Μνήσθητι Κύριε τοῦ ὀνειδισμοῦ τῶν δούλων σου, οὓ ὑπέσχον 51
ἐν τῷ κόλπῳ μου πολλῶν ἐθνῶν· οὓ ὠνείδισαν οἱ ἐχθροί σου Κύ- 52
ριε, οὓ ὠνείδισαν τὸ ἀντάλλαγμα τοῦ χριστοῦ σου. Εὐλογητὸς Κύ- 53
ριος εἰς τὸν αἰῶνα· γένοιτο, γένοιτο.

ΨΑΛΜ. ΠΘʹ. LXXXIX.

ΠΡΟΣΕΥΧΗ τῷ Μωσῇ ἀνθρώπῳ τοῦ Θεοῦ. Κύριε κατα- 1
φυγὴ σὺ ἐγενήθης ἡμῖν ἐν γενεᾷ καὶ γενεᾷ· πρὸ τοῦ ὄρη γενηθῆ- 2
ναι καὶ πλασθῆναι τὴν γῆν καὶ τὴν οἰκουμένην, καὶ ἀπὸ τοῦ αἰῶ-
νος καὶ ἕως τοῦ αἰῶνος σὺ εἶ ὁ Θεός. Μὴ ἀποστρέψῃς ἄνθρωπον 3
εἰς ταπείνωσιν, καὶ εἴπας· ἐπιστρέψατε οἱ υἱοὶ τῶν ἀνθρώπων.
Ὅτι χίλια ἔτη ἐν ὀφθαλμοῖς σου (Κύριε) ὡς ἡ ἡμέρα ἡ ἐχθὲς ἥτις 4
διῆλθε, καὶ φυλακὴ ἐν νυκτί. Τὰ ἐξουδενώματα αὐτῶν ἔτη ἔσον- 5
ται· τοπρωὶ ὡσεὶ χλόη παρέλθοι, τὸ πρωὶ ἀνθήσαι καὶ παρέλθοι· 6
τὸ ἑσπέρας ἀποπέσοι, σκληρυνθείη καὶ ἐξηρανθείη. Ὅτι ἐξελείπο- 7
μεν ἐν τῇ ὀργῇ σου, καὶ ἐν τῷ θυμῷ σου ἐταράχθημεν. Ἔθου τὰς 8
ἀνομίας ἡμῶν ἐνώπιόν σου· ὁ αἰὼν ἡμῶν εἰς φωτισμὸν τοῦ προ-
σώπου σου. Ὅτι πᾶσαι αἱ ἡμέραι ἡμῶν ἐξέλειπον, καὶ ἐν τῇ ὀρ- 9
γῇ σου ἐξελείπομεν· τὰ ἔτη ἡμῶν ὡσεὶ ἀράχνη ἐμελέτων. Αἱ ἡμέ- 10
ραι τῶν ἐτῶν ἡμῶν ἐν αὐτοῖς ἑβδομήκοντα ἔτη, ἐὰν δὲ ἐν δυνα-
στείαις, ὀγδοήκοντα ἔτη, καὶ τὸ πλεῖον αὐτῶν κόπος καὶ πόνος·
ὅτι ἐπῆλθε πραότης (ἐφ᾿ ἡμᾶς), καὶ παιδευθησόμεθα. Τίς γινώ- 11
σκει τὸ κράτος τῆς ὀργῆς σου; καὶ ἀπὸ τοῦ φόβου σου τὸν θυμόνσου
ἐξαριθμήσασθαι; Τὴν δεξιάν σου οὕτως γνώρισόν (μοι), καὶ τοὺς 12
πεπαιδευμένους τῇ καρδίᾳ ἐν σοφίᾳ. Ἐπίστρεψον Κύριε, ἕως πότε; 13
καὶ παρακλήθητι ἐπὶ τοῖς δούλοις σου. Ἐνεπλήσθημεν τοπρωὶ τοῦ 14
ἐλέους σου, καὶ ἠγαλλιασάμεθα καὶ εὐφράνθημεν· ἐν πάσαις ταῖς
ἡμέραις ἡμῶν εὐφράνθημεν, ἀνθ᾿ ὧν ἡμερῶν ἐταπείνωσας ἡμᾶς, 15
ἐτῶν ὧν εἴδομεν κακά. Καὶ ἰδε ἐπὶ τοὺς δούλους σου, καὶ ἐπὶ τὰ 16
ἔργα σου, καὶ ὁδήγησον τοὺς υἱοὺς αὐτῶν· καὶ ἔστω ἡ λαμπρότης 17
Κυρίου τοῦ Θεοῦ ἡμῶν ἐφ᾿ ἡμᾶς, καὶ τὰ ἔργα τῶν χειρῶν ἡμῶν
κατεύθυνον· ἐφ᾿ ἡμᾶς, καὶ τὰ ἔργον τῶν χειρῶν ἡμῶν κατεύθυνον.