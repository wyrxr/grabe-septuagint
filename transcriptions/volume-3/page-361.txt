ΚΕΦ. ΜΔ΄. ΜΕ΄.             ΙΕΡΕΜΙΑΣ             1299
ἄρχοντας. Καὶ ἐπικράνθησαν οἱ ἄρχοντες ἐπὶ Ἱερεμίαν, καὶ 15
ἐπάταξαν αὐτόν, καὶ ἀπέστειλαν αὐτὸν εἰς οἶκον φυλακῆς,
τὴν οἰκίαν Ἰωνάθαν τοῦ γραμματέως, ὅτι ταύτην ἐποίησαν
εἰς οἶκον φυλακῆς. Καὶ ἦλθεν Ἱερεμίας εἰς οἰκίαν τοῦ λάκκου, 16
καὶ εἰς τὴν Χερέβ, καὶ ἐκάθισεν ἐκεῖ ἡμέρας πολλάς. Καὶ ἀπέ- 17
στειλεν ὁ βασιλεὺς Σεδεκίας, καὶ ἐκάλεσεν αὐτόν, καὶ ἐπηρώ-
τησεν αὐτὸν ὁ βασιλεὺς ἐν τῇ οἰκίᾳ αὐτοῦ κρυφαίως εἰπεῖν, εἰ
ἔστι λόγος παρὰ Κυρίου; καὶ εἶπεν (αὐτῷ) Ἱερεμίας· ἔστι. Καὶ
εἶπεν· εἰς χεῖρας βασιλέως Βαβυλῶνος παραδοθήσῃ. Καὶ εἶπεν 18
Ἱερεμίας τῷ βασιλεῖ· τί ἠδίκησά σε, καὶ τοὺς παῖδάς σου, καὶ
τὸν λαὸν τοῦτον, ὅτι σὺ δίδως με εἰς οἰκίαν τῆς φυλακῆς; Καὶ 19
ποῦ εἰσιν οἱ προφῆται ὑμῶν οἱ προφητεύσαντες ὑμῖν, λέγοντες,
ὅτι οὐ μὴ ἔλθῃ βασιλεὺς Βαβυλῶνος ἐφ᾿ ὑμᾶς καὶ ἐπὶ τὴν γῆν
ταύτην; Καὶ νῦν ἄκουσον δὴ Κύριέ μου βασιλεῦ, πεσέτω δὴ τὸ 20
ἔλεός μου κατὰ πρόσωπόν σου· καὶ τί ἀποστρέφεις με εἰς οἰκίαν
Ἰωνάθαν τοῦ γραμματέως, καὶ οὐ μὴ ἀποθάνω ἐκεῖ; Καὶ συνέ- 21
ταξεν ὁ βασιλεύς, καὶ ἐνέβαλοσαν αὐτὸν εἰς οἰκίαν τῆς φυλα-
κῆς, καὶ ἐδίδoσαν αὐτῷ ἄρτον ἕνα τῆς ἡμέρας, ἔξωθεν οὐ πέ-
σουσιν, ἕως ἐξέλιπον οἱ ἄρτοι ἐκ τῆς πόλεως· καὶ ἐκάθισεν Ἱε-
ρεμίας ἐν τῇ αὐλῇ τῆς φυλακῆς.

                    ΚΕΦ. ΜΕ΄. XLV.
                    (Hebr. XXXVIII.)

ΚΑΙ ἤκουσε Σαφανίας υἱὸς Νάθαν, καὶ Γοδολίας υἱὸς Πα- 1
σχώρ, καὶ Ἰωάχαλ υἱὸς Ἐλεμίου, καὶ Φασχὼρ υἱὸς Μελχίου,
τοὺς λόγους, οὓς ἐλάλησεν Ἱερεμίας ἐπὶ πάντα τὸν λαόν, λέ-
γων, οὕτως εἶπε Κύριος· ὁ κατοικῶν ἐν τῇ πόλει ταύτῃ, ἀπο- 2
θανεῖται ἐν ῥομφαίᾳ, καὶ ἐν λιμῷ, καὶ ἐν θανάτῳ· καὶ ὁ ἐκπο-
ρευόμενος πρὸς τοὺς Χαλδαίους ζήσεται, καὶ ἔσται ἡ ψυχὴ αὐ-
τοῦ εἰς εὕρημα, καὶ ζήσεται. Ὅτι οὕτως εἶπε Κύριος· παρα- 3
διδομένη παραδοθήσεται πόλις αὕτη εἰς χεῖρας δυνάμεως βα-
σιλέως Βαβυλῶνος, καὶ συλλήψεται αὐτήν. Καὶ εἶπαν οἱ ἄρχον- 4
τες τῷ βασιλεῖ· ἀναιρεθήτω δὴ ὁ ἄνθρωπος ἐκεῖνος, ὅτι αὐτὸς
ἐκλύει τὰς χεῖρας τῶν ἀνθρώπων τῶν πολεμιστῶν τῶν καταλε-
λειμμένων ἐν τῇ πόλει ταύτῃ, καὶ τὰς χεῖρας παντὸς τοῦ λαοῦ,