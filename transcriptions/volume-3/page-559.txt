ΚΕΦ. Δ΄.                     Ι Ω Ν Α Σ.                     1497
ἀνέβη ὑπὲρ κεφαλῆς τοῦ Ἰωνᾶ, τοῦ εἶναι σκιὰν ὑπεράνω τῆς κε-
φαλῆς αὐτοῦ, τοῦ σκιάζειν αὐτῷ ἀπὸ τῶν κακῶν αὐτοῦ· καὶ ἐχά-
ρη Ἰωνᾶς ἐπὶ τῇ κολοκύντῃ χαρὰν μεγάλην. Καὶ προσέταξε Κύ- 7
ριος ὁ Θεὸς σκώληκι ἐωθινῇ τῇ ἐπαύριον, καὶ ἐπάταξε τὴν κο-
λοκύνταν, καὶ ἀπεξηράνθη. Καὶ ἐγένετο ἅμα τῷ ἀνατεῖλαι τὸν 8
ἥλιον, καὶ προσέταξε Κύριος ὁ Θεὸς πνεύματι καύσωνι συγκάιοντι,
καὶ ἐπάταξεν ὁ ἥλιος ἐπὶ τὴν κεφαλὴν Ἰωνᾶ· καὶ ὠλιγοψύχησε,
καὶ ἀπελέγετο τὴν ψυχὴν αὐτοῦ, καὶ εἶπε· καλόν μοι τὸ ἀπο-
θανεῖν με, ἢ ζῆν. Καὶ εἶπε Κύριος ὁ Θεὸς πρὸς Ἰωνᾶν· εἰ σφό- 9
δρα λελύπησαι σὺ ἐπὶ τῇ κολοκύντῃ; Καὶ εἶπε· σφόδρα λελύ-
πημαι ἐγὼ ἕως θανάτου. Καὶ εἶπε Κύριος· σὺ ἐφείσω ὑπὲρ τῆς 10
κολοκύντης, ὑπὲρ ἧς οὐκ ἐκακοπάθησας ἐπ᾿ αὐτῆς, καὶ οὐκ ἐξέθρε-
ψας αὐτήν, ἢ ὑπὸ νύκτα ἐγενήθη, καὶ ὑπὸ νύκτα ἀπώλετο· ἐγὼ 11
δὲ οὐ φείσομαι ὑπὲρ Νινευὴ τῆς πόλεως τῆς μεγάλης, ἐν ᾗ κα-
τοικοῦσι πλείους ἢ δώδεκα μυριάδες ἀνθρώπων, οἵ τινες οὐκ ἔγνω-
σαν δεξιὰν αὐτῶν οὐδὲ ἀριστερὰν αὐτῶν, καὶ κτήνη πολλά;

ΙΩΝΑΣ ΠΡΟΦΗΤΗΣ ϛ΄.

(Γόμ. Γ΄.)                                                               36