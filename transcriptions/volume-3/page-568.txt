ΣΟΦΟΝΙΑΣ Θ´.
ΚΕΦΑΛΑΙΟΝ Α. Ι.

1 ΛΟΓΟΣ Κυρίου, ὃς ἐγενήθη πρὸς Σοφονίαν τὸν τοῦ Χουσεὶ
υἱὸν Γοδολίου, τοῦ Ἀμορίου, τοῦ Ἑζεκίου, ἐν ἡμέραις Ἰωσίου
2 υἱοῦ Ἀμὼν βασιλέως Ἰούδα. Ἐκλείψει ἐκλειπέτω ἀπὸ προσώπου
3 τῆς γῆς, λέγει Κύριος· ἐκλειπέτω ἄνθρωπος καὶ κτήνη, ἐκλειπέ-
τωσαν τὰ πετεινὰ τοῦ οὐρανοῦ καὶ οἱ ἰχθύες τῆς θαλάσσης· καὶ
ἀσθενήσουσιν οἱ ἀσεβεῖς, καὶ ἐξαρῶ τοὺς ἀνόμους ἀπὸ προσώπου
4 τῆς γῆς, λέγει Κύριος. Καὶ ἐκτενῶ τὴν χεῖρά μου ἐπὶ Ἰούδα, καὶ
ἐπὶ πάντας τοὺς κατοικοῦντας Ἱερουσαλήμ· καὶ ἐξαρῶ ἐκ τοῦ
τόπου τούτου τὰ ὀνόματα τῆς Βάαλ, καὶ τὰ ὀνόματα τῶν ἱερέων,
5 καὶ τοὺς προσκυνοῦντας ἐπὶ τὰ δώματα τῇ στρατιᾷ τοῦ οὐρανοῦ,
καὶ τοὺς προσκυνοῦντας καὶ τοὺς ὀμνύοντας κατὰ τοῦ Κυρίου, καὶ
6 τοὺς ἀμνύοντας κατὰ τοῦ βασιλέως αὐτῶν, καὶ τοὺς ἐκκλίνοντας
ἀπὸ τοῦ Κυρίου, καὶ τοὺς μὴ ζητήσαντας τὸν Κύριον, καὶ τοὺς
7 μὴ ἀντεχομένους τοῦ Κυρίου. Εὐλαβεῖσθε ἀπὸ προσώπου Κυρίου
τοῦ Θεοῦ, διότι ἐγγὺς ἡ ἡμέρα τοῦ Κυρίου, ὅτι ἡτοίμασε Κύριος
8 τὴν θυσίαν αὐτοῦ, ἡγίασε τοὺς κλητοὺς αὐτοῦ. Καὶ ἔσται, ἐν ἡ-
μέρᾳ θυσίας Κυρίου, καὶ ἐκδικήσω ἐπὶ τοὺς ἄρχοντας, καὶ ἐπὶ
τὸν οἶκον τοῦ βασιλέως, καὶ ἐπὶ πάντας τοὺς ἐνδεδυμένους ἐνδύ-
9 ματα ἀλλότρια· καὶ ἐκδικήσω ἐπὶ πάντας ἐμφανῶς ἐπὶ τὰ πρόπυλα
ἐν ἐκείνῃ τῇ ἡμέρᾳ. τοὺς πληροῦντας τὸν οἶκον Κυρίου τοῦ Θεοῦ
10 αὐτῶν ἀνομίας καὶ δόλου. Καὶ ἔσται ἐν ἐκείνῃ τῇ ἡμέρᾳ, λέγει
Κύριος, φωνὴ κραυγῆς ἀπὸ πύλης ἀποκεντούντων, ὁλολυγμὸς ἀπὸ
11 τῆς δευτέρας, καὶ συντριμμὸς μέγας ἀπὸ τῶν βουνῶν. Θρηνήσατε οἱ
κατοικοῦντες τὴν κατακεκομμένην, ὅτι ὡμοιώθη πᾶς ὁ λαὸς Χανα-
12 ἄν, ἐξωλεθρεύθησαν πάντες οἱ ἐπηρμένοι ἀργυρίῳ. Καὶ ἔσται ἐν ἐκεί-
νῃ τῇ ἡμέρᾳ, ἐξερευνήσω τὴν Ἱερουσαλὴμ μετὰ λύχνου, καὶ ἐκ-
δικήσω ἐπὶ τοὺς ἄνδρας τοὺς καταφρονοῦντας ἐπὶ τὰ φυλάγμα-
τα αὐτῶν· οἱ λέγοντες ἐν ταῖς καρδίαις αὐτῶν· οὐ μὴ ἀγαθο-
13 ποιήσῃ Κύριος, οὐδ᾽ οὐ μὴ κακώσῃ. Καὶ ἔσται ἡ δύναμις αὐτῶν
εἰς διαρπαγήν, καὶ οἱ οἶκοι αὐτῶν εἰς ἀφανισμόν· καὶ οἰκοδομή-