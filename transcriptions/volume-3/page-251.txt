ΚΕΦ. ΜΗ΄. ΜΘ΄. ΗΣΑΙΑΣ 1189
σου, τοῦ ἀραὶ σπέρμα Χαλδαίων. Ἐγὼ ἐλάλησα, ἐγὼ ἐκάλεσα, 15
ἤγαγον αὐτόν, καὶ εὐώδωσα τὴν ὁδὸν αὐτοῦ. Προσαγάγετε πρὸς 16
μὲ, καὶ ἀκούσατε ταῦτα, οὐκ ἀπ᾿ ἀρχῆς ἐν κρυφῇ ἐλάλησα,
οὐδὲ ἐν τόπῳ γῆς σκοτεινῷ· ἡνίκα ἐγένετο, ἐκεῖ ἤμην, καὶ νῦν
Κύριος Κύριος ἀπέσταλκέ με, καὶ τὸ πνεῦμα αὐτοῦ. Οὕτως 17
λέγει Κύριος, ὁ ῥυσάμενός σε, ὁ ἅγιος Ἰσραήλ· ἐγὼ εἰμι ὁ Θεός
σου, δέδειχα σοι εἰς ὠφέλειαν τοῦ εὑρεῖν σε τὴν ὁδὸν, ἐν ᾗ πο-
ρεύσῃ ἐν αὐτῇ. Καὶ εἰ ἤκουσας τῶν ἐντολῶν μου, ἐγένετο ἂν 18
ὡσεὶ ποταμὸς ἡ εἰρήνη σου, καὶ ἡ δικαιοσύνη σου ὡς κῦμα
θαλάσσης. Καὶ ἐγένετο ἂν ὡσεὶ ἄμμος τὸ σπέρμα σου, καὶ τὰ 19
ἔκγονα τῆς κοιλίας σου ὡς ὁ χοῦς τῆς γῆς· οὐδὲ νῦν οὐ μὴ
ἐξολεθρευθῇς, οὐδὲ ἀπολεῖται τὸ ὄνομά σου ἐνώπιον μου. Ἔξελθε 20
ἐκ Βαβυλῶνος φεύγων ἀπὸ τῶν Χαλδαίων, φωνὴν εὐφροσύνης
ἀναγγείλατε, καὶ ἀκουστὸν γενέσθω τοῦτο, ἀπαγγείλατε ἕως
ἐσχάτου τῆς γῆς· λέγετε, ἐρύσατο Κύριος τὸν δοῦλον αὐτοῦ Ἰα-
κὼβ, καὶ ἐὰν διψήσωσι, δι᾿ ἐρήμου ἄξει αὐτοὺς, ὕδωρ ἐκ πέτρας 21
ἐξάξει αὐτοῖς, σχισθήσεται πέτρα, καὶ ῥυήσεται ὕδωρ, καὶ πίε-
ται ὁ λαός μου, Οὐκ ἔστι χαίρειν τοῖς ἀσεβέσι, λέγει Κύριος. 22

ΚΕΦ. ΜΘ΄. XLIX.

ΑΚΟΥΣΑΤΕ μου νῆσοι, καὶ προσέχετε ἔθνη, διὰ χρόνου πολ- 1
λοῦ στήσεται, λέγει Κύριος· ἐκ γαστρὸς ἐκάλεσέ με καὶ ἐκ κοιλίας
μητρός μου ἐκάλεσε τὸ ὄνομά μου, καὶ ἔθηκε τὸ στόμα μου ὡσεὶ 2
μάχαιραν ὀξεῖαν, καὶ ὑπὸ τὴν σκέπην τῆς χειρὸς αὐτοῦ ἔκρυψέ με·
ἔθηκε με ὡς βέλος ἐκλεκτὸν, καὶ ἐν τῇ φαρέτρα αὐτοῦ ἔκρυψέ με,
καὶ εἶπέ μοι· δοῦλός μου εἶ σὺ Ἰσραὴλ, καὶ ἐν σοὶ δοξασθήσομαι. 3
Καὶ ἐγὼ εἶπα· κενῶς ἐκοπίασα, καὶ εἰς μάταιον καὶ εἰς οὐδὲν ἐ- 4
δωκα τὴν ἰσχύν μου· διὰ τοῦτο ἡ κρίσις μου παρὰ Κυρίῳ, καὶ ὁ
πόνος μου ἐναντίον τοῦ Θεοῦ μου. Καὶ νῦν οὕτως λέγει Κύριος, 5
ὁ πλάσας με ἐκ κοιλίας δοῦλον ἑαυτῷ, τοῦ συναγαγεῖν τὸν Ἰα-
κὼβ καὶ Ἰσραὴλ πρὸς αὐτόν· συναχθήσομαι καὶ δοξασθήσομαι
ἐναντίον Κυρίου, καὶ ὁ Θεός μου ἔσται μου ἰσχύς. Καὶ εἶπέ μοι· 6
μέγα σοι ἐστὶ τοῦ κληθῆναί σε παῖδα μου, τοῦ στῆσαι τὰς φυλὰς
Ἰακὼβ, καὶ τὴν διασπορὰν τοῦ Ἰσραὴλ ἐπιστρέψαι· ἰδοὺ τέθεικά
σε εἰς φῶς ἐθνῶν, τοῦ εἶναί σε εἰς σωτηρίαν ἕως ἐσχάτου τῆς
γῆς. Οὕτως λέγει Κύριος, ὁ ῥυσάμενός σε, ὁ Θεὸς Ἰσραήλ· 7