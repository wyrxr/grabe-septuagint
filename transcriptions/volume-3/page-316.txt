1254 ΙΕΡΕΜΙΑΣ ΚΕΦ. ΚΓ΄. ΚΔ΄.
    τως ἐρεῖτε ἕκαστος πρὸς τὸν πλησίον αὐτοῦ, καὶ ἕκαστος πρὸς
    τὸν ἀδελφὸν αὐτοῦ· τί ἀπεκρίθη Κύριος, καὶ τί ἐλάλησε Κύριος·
36 Καὶ λῆμμα Κυρίου μὴ ὀνομάζετε ἔτι, ὅτι τὸ λῆμμα Κυρίου
    ἔσται τῷ ἀνθρώπῳ ὁ λόγος αὐτοῦ. Καὶ ἐξεστρέψατε τοὺς λό-
37 γους Θεοῦ ζῶντος, Κυρίου τῶν δυνάμεων, Θεοῦ ἡμῶν. Οὕτως
    ἐρεῖτε πρὸς τὸν προφήτην· τί ἀπεκρίθη σοι Κύριος, καὶ τί ἐλά-
38 λησε Κύριος ὁ Θεὸς ἡμῶν; Καὶ λῆμμα Κυρίου μὴ εἴπῃτε. Διὰ
    τοῦτο τάδε λέγει Κύριος ὁ Θεός· ἀνθ᾿ ὧν εἴπατε τὸν λόγον τοῦ-
    τον, λῆμμα Κυρίου, καὶ ἀπέστειλα πρὸς ὑμᾶς, λέγων, οὐκ ἐρεῖτε
39 λῆμμα Κυρίου. Διὰ τοῦτο ἰδοὺ ἐγὼ λαμβάνω ὑμᾶς λήμματι,
    καὶ ῥάσσω ὑμᾶς καὶ τὴν πόλιν, ἣν ἔδωκα ὑμῖν καὶ τοῖς πατρά-
40 σιν ὑμῶν, ἀπὸ προσώπου μου. Καὶ δώσω ἐφ᾿ ὑμᾶς ὀνειδισμὸν
7 αἰώνιον, καὶ ἀτιμίαν αἰώνιον, ἥτις οὐκ ἐπιλησθήσεται. Διὰ τοῦτο
    ἰδοὺ ἡμέραι ἔρχονται, λέγει Κύριος, καὶ οὐκ ἐροῦσιν ἔτι, ζῇ
8 Κύριος, ὃς ἀνήγαγε τὸν οἶκον Ἰσραὴλ ἐκ γῆς Αἰγύπτου, ἀλλὰ
    ζῇ Κύριος, ὃς συνήγαγεν ἅπαν τὸ σπέρμα Ἰσραὴλ ἀπὸ γῆς βορρᾶ,
    καὶ ἀπὸ πασῶν τῶν χωρῶν, οὗ ἔξωσεν αὐτοὺς ἐκεῖ, καὶ ἀπεκατέ-
    στησεν αὐτοὺς εἰς τὴν γῆν αὐτῶν.

                          ΚΕΦ. ΚΔ΄. XXIV.

1 ΚΑΙ ἔδειξέ μοι Κύριος δύο καλάθους σύκων, κειμένους κατὰ
    πρόσωπον ναοῦ Κυρίου, μετὰ τὸ ἀποικίσαι Ναβουχοδονόσορ βα-
    σιλέα Βαβυλῶνος τὸν Ἰεχονίαν υἱὸν Ἰωακεὶμ βασιλέα Ἰούδα,
    καὶ τοὺς ἄρχοντας βασιλέως Ἰούδα, καὶ τοὺς τεχνίτας, καὶ
    τοὺς δεσμώτας, καὶ τοὺς πλουσίους ἐξ Ἱερουσαλήμ, καὶ ἤγαγεν
2 αὐτοὺς εἰς Βαβυλῶνα. Ὁ κάλαθος ὁ εἷς σύκων χρηστῶν σφόδρα,
    ὡς τὰ σύκα τὰ πρώϊμα· καὶ ὁ κάλαθος ὁ ἕτερος σύκων πονη-
3 ρῶν σφόδρα, ἃ οὐ βρωθήσεται ἀπὸ πονηρίας αὐτῶν. Καὶ εἶπε
    Κύριος πρὸς μέ· τί σὺ ὁρᾷς Ἱερεμία; καὶ εἶπα, σύκα· καὶ τὰ
    σύκα τὰ χρηστά, χρηστὰ λίαν· καὶ τὰ πονηρά, πονηρὰ λίαν, ἃ οὐ
4 βρωθήσεται ἀπὸ πονηρίας αὐτῶν. Καὶ ἐγένετο λόγος Κυρίου
5 πρὸς μὲ λέγων. Τάδε λέγει Κύριος ὁ Θεὸς Ἰσραήλ· ὡς τὰ σύκα
    τὰ χρηστὰ ταῦτα, οὕτως ἐπιγνώσομαι τοὺς ἀποικισθέντας Ἰού-
    δα, οὓς ἐξαπέσταλκα ἐκ τοῦ τόπου τούτου εἰς γῆν Χαλδαίων
6 εἰς ἀγαθά. Καὶ στηριῶ τοὺς ὀφθαλμούς μου ἐπ᾿ αὐτοὺς εἰς ἀγα-
    θά, καὶ ἀποκαταστήσω αὐτοὺς εἰς τὴν γῆν ταύτην εἰς ἀγαθά·