1218                                       ΙΕΡΕΜΙΑΣ
                                              ΚΕΦ. Γ΄. Δ΄.
16 δίαν μου, καὶ ποιμανοῦσιν ὑμᾶς ποιμένες μετ᾽ ἐπιστήμης. Καὶ
   ἔσται ἐὰν πληθυνθῆτε, καὶ αὐξηθῆτε ἐπὶ τῆς γῆς ἐν ταῖς ἡμέ-
   ραις ἐκείναις, λέγει Κύριος, οὐκ ἐροῦσιν ἔτι, κιβωτὸς διαθήκης
   ἁγίου Ἰσραήλ, οὐκ ἀναβήσεται ἐπὶ καρδίαν, καὶ οὐκ ὀνομασθή-
17 σεται ἐν αὐτῇ, οὐδὲ ἐπισκεφθήσεται, καὶ οὐ ποιηθήσεται ἔτι. Ἐν
   ταῖς ἡμέραις ἐκείναις, καὶ ἐν τῷ καιρῷ ἐκείνῳ καλέσουσι τὴν Ἱε-
   ρουσαλήμ, θρόνον Κυρίου, καὶ συναχθήσονται εἰς αὐτὴν πάντα
   τὰ ἔθνη τῷ ὀνόματι Κυρίου εἰς Ἱερουσαλήμ, καὶ οὐ πορεύσονται
   ἔτι ὀπίσω τῶν ἐνθυμημάτων τῆς καρδίας αὐτῶν τῆς πονηρᾶς.
18 Καὶ ἐν ταῖς ἡμέραις ἐκείναις συνελεύσεται οἶκος Ἰούδα ἐπὶ τὸν
   οἶκον Ἰσραήλ, καὶ ἥξουσιν ἐπιτοαυτὸ ἀπὸ γῆς βορρᾶ καὶ ἀπὸ
   πασῶν τῶν χωρῶν ἐπὶ τὴν γῆν, ἣν κατεκληρονόμησα τοὺς πα-
19 τέρας αὐτῶν. Καὶ ἐγὼ εἶπα, γένοιτο Κύριε, ὅτι τάξω σε εἰς τέ-
   κνα, καὶ δώσω σοι γῆν ἐκλεκτὴν, κληρονομίαν Θεοῦ παντοκρά-
   τορος ἐθνῶν· καὶ εἶπα· πατέρα καλέσετέ με, καὶ ἀπ᾽ ἐμοῦ οὐκ
20 ἀποστραφήσεσθε. Πλὴν ὡς ἀθετεῖ γυνὴ εἰς τὸν συνόντα αὐτῇ,
21 οὕτως ἠθέτησεν εἰς ἐμὲ ὁ οἶκος Ἰσραήλ, λέγει Κύριος. Φωνὴ ἐκ
   χειλέων ἠκούσθη κλαυθμοῦ καὶ δεήσεως υἱῶν Ἰσραήλ, ὅτι ἠδί-
   κησαν ἐν ταῖς ὁδοῖς αὐτῶν, ἐπελάθοντο Θεοῦ ἁγίου αὐτῶν, ἐπι-
22 στράφητε υἱοὶ ἐπιστρέφοντες, καὶ ἰάσομαι τὰ συντρίμματα ὑμῶν·
   ἰδοὺ δοῦλοι ἡμεῖς ἐσόμεθά σοι, ὅτι σὺ Κύριος ὁ Θεὸς ἡμῶν εἶ.
23 Ὄντως εἰς ψεῦδος ἦσαν οἱ βουνοὶ, καὶ ἡ δύναμις τῶν ὀρέων,
24 πλὴν διὰ Κυρίου Θεοῦ ἡμῶν ἡ σωτηρία τοῦ Ἰσραήλ. Ἡ δὲ αἰ-
   σχύνη κατηνάλωσε τοὺς μόχθους τῶν πατέρων ἡμῶν, ἀπὸ νεό-
   τητος ἡμῶν, τὰ πρόβατα αὐτῶν, καὶ τοὺς μόσχους αὐτῶν, καὶ
25 τοὺς υἱοὺς αὐτῶν, καὶ τὰς θυγατέρας αὐτῶν. Ἐκοιμήθημεν ἐν
   τῇ αἰσχύνῃ ἡμῶν, καὶ ἐπεκάλυψεν ἡμᾶς ἡ ἀτιμία ἡμῶν, διότι
   ἔναντι τοῦ Θεοῦ ἡμῶν ἡμάρταμεν ἡμεῖς, καὶ οἱ πατέρες ἡμῶν,
   ἀπὸ νεότητος ἡμῶν ἕως τῆς ἡμέρας ταύτης, καὶ οὐκ ἠκούσαμεν
   τῆς φωνῆς Κυρίου τοῦ Θεοῦ ἡμῶν.

                                  ΚΕΦ. Δ΄. IV.

1 ΕΑΝ ἐπιστραφῇ Ἰσραὴλ πρὸς μὲ, λέγει Κύριος, ἐπιστρα-
   φήσεται· καὶ ἐὰν περιέλῃ τὰ βδελύγματα αὐτοῦ, καὶ ἀπὸ προ-
2 σώπου μου εὐλαβηθῇ, καὶ ὁμόσῃ, Ζῇ Κύριος μετὰ ἀληθείας καὶ