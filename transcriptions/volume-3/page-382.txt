1320
ΘΡΗΝΟΙ
ΚΕΦ. Β΄.
ΤῊΘ.

8 Καὶ ἀπέστρεψε Κύριος τοῦ διαφθεῖραι τεῖχος θυγατρὸς Σιών·
ἐξέτεινε Κύριος μέτρον, οὐκ ἀπέστρεψε χεῖρα αὐτοῦ ἀπὸ κατα-
πατήματος, καὶ ἐπένθησε τὸ προτείχισμα, καὶ τεῖχος ὁμοθυ-
μαδὸν ἠσθένησαν.
Τήθ.
9 Ἐπεπάγησαν εἰς τὴν γῆν αἱ πύλαι αὐτῆς, ἀπώλεσε καὶ συνέ-
τριψε μοχλοὺς αὐτῆς, βασιλέα αὐτῆς, καὶ ἄρχοντας αὐτῆς ἐν
τοῖς ἔθνεσιν· οὐκ ἔστι νόμος, καί γε προφῆται αὐτῆς οὐκ εἶδον
ὅρασιν παρὰ Κυρίου.
Ἰώδ.
10 Ἐκάθισαν εἰς τὴν γῆν, ἐσιώπησαν πρεσβύτεροι θυγατρὸς Σιών,
ἀνεβίβασαν χοῦν ἐπὶ τὴν κεφαλὴν αὐτῶν, περιεζώσαντο σάκκους,
κατήγαγον εἰς τὴν γῆν ἀρχηγοὺς παρθένους ἐν Ἱερουσαλήμ.
Χάφ.
11 Ἐξέλιπον ἐν δάκρυσιν οἱ ὀφθαλμοί μου, ἐταράχθη ἡ καρδία μου,
ἐξεχύθη εἰς γῆν ἡ δόξα μου, ἐπὶ τὸ σύντριμμα τῆς θυγατρὸς τοῦ
λαοῦ μου, ἐν τῷ ἐκλείπειν νήπιον καὶ θηλάζοντα ἐν πλατείαις
πόλεως.
Λάμεδ.
12 Ταῖς μητράσιν αὐτῶν εἶπαν, ποῦ σῖτος καὶ οἶνος, ἐν τῷ ἐκλύε-
σθαι αὐτοὺς ὡς τραυματίας ἐν πλατείαις πόλεως, ἐν τῷ ἐγχέεσθαι
ψυχὰς αὐτῶν εἰς κόλπον μητέρων αὐτῶν.
Μήμ.
13 Τί μαρτυρήσω σοι, ἢ τί ὁμοιώσω σοι, θύγατερ Ἱερουσαλήμ; τίς
σώσει σε καὶ παρακαλέσει σε, παρθένος θύγατερ Σιών; ὅτι ἐμε-
γαλύνθη ποτήριον συντριβῆς σου, τίς ἰάσεταί σε;
Νούν.
14 Προφῆταί σοι εἶδον σοι μάταια καὶ ἀφροσύνην, καὶ οὐκ ἀπεκάλυψαν
ἐπὶ τὴν ἀδικίαν σου, τοῦ ἐπιστρέψαι αἰχμαλωσίαν σου, καὶ ἴδο-
σαν σοι λήμματα μάταια καὶ ἐξώσματα.
Σάμεχ.
15 Ἐκρότησαν ἐπὶ σὲ χεῖρας πάντες οἱ παραπορευόμενοι ὁδόν, ἐσύ-
ρισαν, καὶ ἐκίνησαν τὴν κεφαλὴν αὐτῶν ἐπὶ τὴν θυγατέρα Ἱερου-
σαλήμ· ἡ αὕτη ἡ πόλις, ἣν ἐροῦσι, στέφανος δόξης εὐφροσύνης
πάσης τῆς γῆς.