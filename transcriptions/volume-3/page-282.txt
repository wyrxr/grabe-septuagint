1220 ΙΕΡΕΜΙΑΣ ΚΕΦ. Δ'. Ε'.
           ἐποίησαν ταῦτά σοι· αὕτη ἡ κακία σου, ὅτι πικρά, ὅτι ἥψατο
19 ἕως τῆς καρδίας σου. Τὴν κοιλίαν μου, τὴν κοιλίαν μου ἀλγῶ,
   καὶ τὰ αἰσθητήρια τῆς καρδίας μου μαιμάσσει ἡ ψυχή μου, σπα-
   ράσσεται ἡ καρδία μου· οὐ σιωπήσομαι, ὅτι φωνὴν σάλπιγγος
20 ἤκουσεν ἡ ψυχή μου, κραυγὴν πολέμου. Καὶ ταλαιπωρίαν καὶ
   συντριμμὸν ἐπικαλεῖται, ὅτι τεταλαιπώρηκε πᾶσα ἡ γῆ, ἄφνω
21 τεταλαιπώρηκε σκηνή, διεσπάσθησαν αἱ δέρρεις μου. Ἕως πότε
22 ὄψομαι φεύγοντας ἀκούων φωνὴν σαλπίγγων; Διότι οἱ ἡγού-
   μενοι τοῦ λαοῦ μου ἐμὲ οὐκ ᾔδεισαν· υἱοὶ ἄφρονές εἰσι καὶ οὐ
   συνετοί, σοφοὶ εἰσι τοῦ κακοποιῆσαι, τὸ δὲ καλῶς ποιῆσαι οὐκ
23 ἔγνωσαν. Ἐπέβλεψα ἐπὶ τὴν γῆν, καὶ ἰδοὺ οὐθέν, καὶ εἰς τὸν
24 οὐρανὸν, καὶ οὐκ ἦν τὰ φῶτα αὐτοῦ. Ἴδον τὰ ὄρη, καὶ ἦν τρέ-
25 μοντα, καὶ πάντας τοὺς βουνοὺς ταρασσομένους. Ἐπέβλεψα,
   καὶ ἰδοὺ οὐκ ἦν ἄνθρωπος, καὶ πάντα τὰ πετεινὰ τοῦ οὐρανοῦ
26 ἐπτοεῖτο. Ἴδον, καὶ ἰδοὺ ὁ Κάρμηλος ἔρημος, καὶ πᾶσαι αἱ
   πόλεις ἐμπεπυρισμέναι πυρὶ ἀπὸ προσώπου Κυρίου, καὶ ἀπὸ προ-
27 σώπου ὀργῆς θυμοῦ αὐτοῦ ἠφανίσθησαν. Τάδε λέγει Κύριος· ἔρη-
28 μος ἔσται πᾶσα ἡ γῆ, συντέλειαν δὲ οὐ μὴ ποιήσω. Ἐπὶ τούτοις
   πενθείτω ἡ γῆ, καὶ συσκοτασάτω ὁ οὐρανὸς ἄνωθεν· διότι ἐλά-
   λησα, παρατέταγμαι, καὶ οὐ μετανοήσω· ὥρμησα, καὶ οὐκ ἀ-
29 ποστρέψω ἀπ᾿ αὐτῆς. Ἀπὸ φωνῆς ἱππέως, καὶ ἐντεταμένου τό-
   ξου ἀνεχώρησε πᾶσα ἡ χώρα· εἰσέδυσαν εἰς τὰ σπήλαια, καὶ
   εἰς τὰ ἄλση ἐκρύβησαν, καὶ εἰς τὰς πέτρας ἀνέβησαν· πᾶσα πόλις
30 ἐγκατελείφθη, οὐ κατώκει ἐν αὐταῖς ἄνθρωπος. Καὶ σὺ ἡ τα-
   λαίπωρος, τί ποιήσεις ἐὰν περιβάλῃ κόκκινον, καὶ κοσμήσῃ κό-
   σμῳ χρυσῷ, καὶ ἐὰν ἐγχρίσῃ στίμμη τοὺς ὀφθαλμούς σου, εἰς
   μάτην ὁ ὡραϊσμός σου· ἀπώσαντό σε οἱ ἐρασταί σου, τὴν ψυχὴν
31 σου ζητήσουσιν, ὅτι φωνὴν ὡς ὠδινούσης ἤκουσα τοῦ στεναγμοῦ
   σου, ὡς πρωτοτοκούσης, φωνὴ θυγατρὸς Σιὼν ἐκλυθήσεται, καὶ
   παρήσει τὰς χεῖρας αὐτῆς· οἴμοι ἐγὼ, ὅτι ἐκλείπει ἡ ψυχή μου
   ἐπὶ τοῖς ἀνηρημένοις.

               ΚΕΦ. Ε'. V.
1  ΠΕΡΙΔΡΑΜΕΤΕ ἐν ταῖς ὁδοῖς Ἱερουσαλὴμ, καὶ ἴδετε, καὶ
   γνῶτε, καὶ ζητήσατε ἐν ταῖς πλατείαις αὐτῆς· ἐὰν εὕρητε ἄν-
   δρα, εἰ ἔστι ποιῶν κρίμα, καὶ ζητῶν πίστιν, καὶ ἵλεως ἔσομαι