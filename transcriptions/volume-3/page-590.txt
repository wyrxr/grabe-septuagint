1528 ΖΑΧΑΡΙΑΣ. ΚΕΦ. ΙΔ´.
12 Καὶ αὕτη ἔσται ἡ πτῶσις, ἣν κόψει Κύριος πάντας τοὺς λαούς,
   ὅσοι ἐπεστράτευσαν ἐπὶ Ἱερουσαλήμ· τακήσονται αἱ σάρκες αὐτῶν,
   ἑστηκότων αὐτῶν ἐπὶ τοὺς πόδας αὐτῶν, καὶ οἱ ὀφθαλμοὶ αὐτῶν
   βυήσονται ἀπὸ τῶν ὀπῶν αὐτῶν, καὶ ἡ γλῶσσα αὐτῶν τακήσε-
   ται ἐν τῷ στόματι αὐτῶν. Καὶ ἔσται ἐν τῇ ἡμέρα ἐκείνῃ ἔκστα-
   σις Κυρίου ἐπ’ αὐτοὺς μεγάλη· καὶ ἐπιλήψονται ἕκαστος τῆς χει-
   ρὸς τοῦ πλησίον αὐτοῦ, καὶ συμπλακήσεται ἡ χεὶρ αὐτοῦ πρὸς
14 χεῖρα τοῦ πλησίον αὐτοῦ. Καὶ δ᾽ Ἰούδας παρατάξεται ἐν Ἱερου-
   σαλήμ, καὶ συνάξει τὴν ἰσχὺν πάντων τῶν λαῶν κυκλόθεν, χρυ-
15 σίον καὶ ἀργύριον καὶ ἱματισμὸν εἰς πλῆθος σφόδρα. Καὶ αὕτη
   ἔσται ἡ πτῶσις τῶν ἵππων, καὶ τῶν ἡμιόνων, καὶ τῶν καμήλων,
   καὶ τῶν ὄνων, καὶ πάντων τῶν κτηνῶν τῶν ὄντων ἐν ταῖς πα-
16 ρεμβολαῖς ἐκείναις, κατὰ τὴν πτῶσιν ταύτην. Καὶ ἔσται, ὅσοι
   ἂν καταλειφθῶσιν ἐκ πάντων τῶν ἐθνῶν τῶν ἐλθόντων ἐπὶ Ἱερου-
   σαλήμ, καὶ ἀναβήσονται κατ’ ἐνιαυτόν, τοῦ προσκυνῆσαι τῷ βα-
   σιλεῖ Κυρίῳ παντοκράτορι, καὶ τοῦ ἑορτάζειν τὴν ἑορτὴν τῆς
17 σκηνοπηγίας. Καὶ ἔσται, ὅσοι ἐὰν μὴ ἀναβῶσιν ἐκεῖ ἐκ πασῶν
   τῶν φυλῶν τῆς γῆς εἰς Ἱερουσαλήμ, τοῦ προσκυνῆσαι τῷ βασι-
   λεῖ Κυρίῳ παντοκράτορι, καὶ οὗτοι ἐκείνοις προστεθήσονται.
18 Ἐὰν δὲ φυλὴ Αἰγύπτου μὴ ἀναβῇ, μηδὲ ἔλθῃ ἐκεῖ, καὶ ἐπὶ τού-
19 τους ἔσται ἡ πτῶσις, ἣν πατάξει Κύριος πάντα τὰ ἔθνη, ὅσα ἐὰν
   μὴ ἀναβῇ, τοῦ ἑορτάσαι τὴν ἑορτὴν τῆς σκηνοπηγίας. Αὕτη ἔσται
   ἡ ἁμαρτία Αἰγύπτου, καὶ ἡ ἁμαρτία πάντων τῶν ἐθνῶν, ὅσα
20 ἐὰν μὴ ἀναβῇ τοῦ ἑορτάσαι τὴν ἑορτὴν τῆς σκηνοπηγίας. Ἐν
   τῇ ἡμέρᾳ ἐκείνῃ ἔσται τὸ ἐπὶ τὸν χαλινὸν τοῦ ἵππου ἅγιον τῷ
   Κυρίῳ παντοκράτορι· καὶ ἔσονται οἱ λέβητες οἱ ἐν τῷ οἴκῳ Κυ-
21 ρίου ὡς φιάλαι πρὸ προσώπου τοῦ θυσιαστηρίου· καὶ ἔσται πᾶς
   λέβης ἐν Ἱερουσαλὴμ καὶ ἐν τῷ Ἰούδα ἅγιον τῷ Κυρίῳ παντο-
   κράτορι· καὶ ἥξουσι πάντες οἱ θυσιάζοντες, καὶ λήψονται ἐξ αὐ-
   τῶν, καὶ ἐψήσουσιν ἐν αὐτοῖς, καὶ οὐκ ἔσται Χαναναῖος οὐκέτι
   ἐν τῷ οἴκῳ Κυρίου παντοκράτορος ἐν τῇ ἡμέρᾳ ἐκείνῃ.

   ΖΑΧΑΡΙΑΣ ΙΔ´.