ΚΕΦ. ΚΗ´. ΙΕΡΕΜΙΑΣ 1263
χὴν αὐτοῦ, καὶ μὴ ἀπορίφθητε ἐν τῇ ἀδικίᾳ αὐτῆς, ὅτι καιρὸς
ἐκδικήσεως αὐτῆς ἐστι παρὰ Κυρίου, ἀνταπόδομα αὐτὸς ἀντα-
ποδίδωσιν αὐτῇ. Ποτήριον χρυσοῦν Βαβυλὼν ἐν χειρὶ Κυρίου, 7
μεθύσκον πᾶσαν τὴν γῆν, ἀπὸ τοῦ οἴνου αὐτῆς ἔπιοσαν ἔθνη, διὰ
τοῦτο ἐσαλεύθησαν ἔθνη, καὶ ἄφνω ἔπεσε Βαβυλὼν, καὶ συνε- 8
τρίβη· θρηνεῖτε αὐτὴν, λάβετε ῥητίνην τῇ διαφθορᾷ αὐτῆς, εἰ´
πως ἰαθήσεται. ᾿Ιατρεύσαμεν τὴν Βαβυλῶνα, καὶ οὐκ ἰάθη· 9
ἐγκαταλίπωμεν αὐτὴν, καὶ ἀπέλθωμεν ἕκαστος εἰς τὴν γῆν αὐ-
τοῦ, ὅτι ἤγγισεν εἰς οὐρανὸν τὸ κρῖμα αὐτῆς, ἐξῆρεν ἕως τῶν
ἄστρων. ᾿Εξήνεγκε Κύριος τὸ κρῖμα αὐτοῦ· δεῦτε, καὶ ἀναγ- 10
γείλωμεν ἐν Σιὼν τὰ ἔργα Κυρίου Θεοῦ ἡμῶν. Παρασκευάσατε 11
τὰ τοξεύματα, πληροῦτε τὰς φαρέτρας· ἤγειρε Κύριος τὸ πνεῦμα
βασιλέως Μήδων, ὅτι εἰς Βαβυλῶνα ἡ ὀργὴ αὐτοῦ, τοῦ ἐξολε-
θρεῦσαι αὐτήν, ὅτι ἐκδίκησις Κυρίου ἐστὶν, ἐκδίκησις λαοῦ αὐ-
τοῦ ἐστιν. ᾿Επὶ τειχέων Βαβυλῶνος ἄρατε σημεῖον, ἐπιστήσατε 12
φαρέτρας, ἐγείρετε φύλακας, ἑτοιμάσατε ὅπλα, ὅτι ἐνεχείρησε,
καὶ ποιήσει Κύριος ἃ ἐλάλησεν ἐπὶ τοὺς κατοικοῦντας Βαβυ-
λῶνα, κατασκηνοῦντας ἐφ᾿ ὕδασι πολλοῖς, καὶ ἐπὶ πλήθει θησαυ- 13
ρῶν αὐτῆς· ἥκει τὸ πέρας σου ἀληθῶς ἐπὶ τὰ σπλάγχνα σου.
῎Οτι ὤμοσε Κύριος τῶν δυνάμεων κατὰ τοῦ βραχίονος αὐτοῦ, 14
διότι πληρώσω σε ἀνθρώπων ὡσεὶ ἀκρίδων, καὶ φθέγξονται ἐπὶ
σὲ οἱ καταβαίνοντες. Ποιῶν γῆν ἐν τῇ ἰσχύϊ αὐτοῦ, ἑτοιμάζων 15
οἰκουμένην ἐν τῇ σοφίᾳ αὐτοῦ, ἐν τῇ συνέσει αὐτοῦ ἐξέτεινε τὸν
οὐρανὸν, εἰς φωνὴν ἔθετο ἦχος ὕδατος ἐν τῷ οὐρανῷ, καὶ ἀνή- 16
γαγε νεφέλας ἀπ᾿ ἐσχάτου τῆς γῆς, ἀστραπὰς εἰς ὑετὸν ἐποίησε,
καὶ ἐξήγαγε φῶς ἐκ τῶν θησαυρῶν αὐτοῦ. ᾿Εματαιώθη πᾶς 17
ἄνθρωπος ἀπὸ γνώσεως, κατησχύνθη πᾶς χρυσοχόος ἀπὸ τῶν
γλυπτῶν αὐτοῦ, ὅτι ψευδῆ ἔχουσιν, οὐκ ἔστι πνεῦμα ἐν αὐ-
τοῖς, μάταιά ἐστιν ἔργα μεμωκμημένα, ἐν καιρῷ ἐπισκέψεως αὐ- 18
τῶν ἀπολοῦνται. Οὐ τοιαύτη μερὶς τῷ ᾿Ιακὼβ, ὅτι ὁ πλάσας 19
τὰ πάντα, αὐτὸς ἐστι ῥάβδος κληρονομίας αὐτοῦ, Κύριος τῶν
δυνάμεων ὄνομα αὐτῷ. Δια σκορπίζεις σύ μοι σκεύη πολέμου, κἀ-
γὼ διασκορπιῶ ἐν σοὶ ἔθνη, καὶ ἐξαρῶ ἐκ σοῦ βασιλεῖς. Καὶ 21
διασκορπιῶ ἐν σοὶ ἵππον καὶ ἀναβάτην αὐτοῦ, καὶ διασκορπιῶ 22
ἐν σοὶ ἅρματα καὶ ἀναβάτας αὐτῶν, καὶ διασκορπιῶ ἐν σοὶ ἄν-
δρα καὶ γυναῖκα, καὶ διασκορπιῶ ἐν σοὶ πρεσβύτην καὶ νεανί-