ΚΕΦ. Ζ'. Η'. ΙΕΡΕΜΙΑΣ 1227
τὴν νυμφίου, καὶ φωνὴν νύμφης, ὅτι εἰς ἐρήμωσιν ἔσται πᾶσα
ἡ γῆ.
ΚΕΦ. Η'. VIII.

ΕΝ τῷ καιρῷ ἐκείνῳ, λέγει Κύριος, ἐξοίσουσι τὰ ὀστᾶ τῶν 1
βασιλέων Ἰούδα, καὶ τὰ ὀστᾶ τῶν ἀρχόντων αὐτοῦ, καὶ τὰ ὀ-
στᾶ τῶν ἱερέων, καὶ τὰ ὀστᾶ τῶν προφητῶν αὐτῶν, καὶ τὰ ὀστᾶ
τῶν κατοικούντων Ἱερουσαλὴμ ἐκ τῶν τάφων αὐτῶν, καὶ ψύ- 2
ξουσιν αὐτὰ πρὸς τὸν ἥλιον καὶ τὴν σελήνην, καὶ πρὸς πάντας
τοὺς ἀστέρας, καὶ πρὸς πᾶσαν τὴν στρατιὰν τοῦ οὐρανοῦ, ἃ ἠ-
γάπησαν, καὶ οἷς ἐδούλευσαν, καὶ ὧν ἐπορεύθησαν ὀπίσω αὐτῶν,
καὶ ὧν ἀντείχοντο, καὶ οἷς προσεκύνησαν αὐτοῖς· οὐ κοπήσονται,
καὶ οὐ ταφήσονται, καὶ ἔσονται εἰς παράδειγμα ἐπὶ προσώπου
τῆς γῆς, ὅτι εἵλαντο τὸν θάνατον μᾶλλον ἢ τὴν ζωήν, καὶ πᾶσι 3
τοῖς καταλοίποις τοῖς καταλειφθεῖσιν ἀπὸ τῆς γενεᾶς ἐκείνης πο-
νήρας, ἐν παντὶ τόπῳ οὗ ἐὰν ἐξώσω αὐτοὺς ἐκεῖ, λέγει Κύριος
τῶν δυνάμεων. Καὶ ἐρεῖς πρὸς αὐτοὺς· ὅτι τάδε λέγει Κύριος· 4
μὴ ὁ πίπτων οὐκ ἀνίσταται; ἢ ὁ ἀποστρέφων οὐκ ἐπιστρέφει;
Διαιτὶ ἀπέστρεψεν ὁ λαὸς οὗτος Ἱερουσαλὴμ ἀποστροφὴν ἀναιδῆ, 5
καὶ κατεκρατήθησαν ἐν τῇ προαιρέσει αὐτῶν, καὶ οὐκ ἠθέλησαν
τοῦ ἐπιστρέψαι; Ἐνωτίσασθε δή, καὶ ἀκούσατε· οὐχ οὕτως λα- 6
λήσουσιν, οὐκ ἔστιν ἄνθρωπος μετανοῶν ἀπὸ τῆς κακίας αὐτοῦ,
λέγων, τί ἐποίησα; διέλειπεν ὁ τρέχων ἐκ τοῦ δρόμου αὐτοῦ, ὡς
ἵππος κάθιδρος ἐν χρεμετισμῷ αὐτοῦ. Καὶ ἡ ἀσίδα ἐν τῷ οὐ- 7
ρανῷ ἔγνω τὸν καιρὸν αὐτῆς· τρυγὼν καὶ χελιδὼν ἀγροῦ, στρου-
θία ἐφύλαξαν καιροὺς εἰσόδου αὐτῶν· ὁ δὲ λαός μου οὐκ ἔγνω
τὰ κρίματα Κυρίου. Πῶς ἐρεῖτε ὅτι σοφοί ἐσμεν ἡμεῖς, καὶ νό- 8
μος Κυρίου μεθ᾿ ἡμῶν ἐστιν; εἰς μάτην ἐγενήθη σχῖνος ψευδὴς
γραμματεύσιν. Ἠσχύνθησαν σοφοί, καὶ ἐπτοήθησαν καὶ ἐάλωσαν, 9
ὅτι τὸν λόγον Κυρίου ἀπεδοκίμασαν· σοφία τίς ἐστιν ἐν αὐτοῖς;
διὰ τοῦτο δώσω τὰς γυναῖκας αὐτῶν ἑτέροις, καὶ τοὺς ἀγροὺς 10
αὐτῶν τοῖς κληρονόμοις· ὅτι ἀπὸ μικροῦ ἕως μεγάλου πάντες
φιλαργυρίαν ἀποδιώκουσι, καὶ ἐκ προφήτου ἕως ἱερέως πάντες
ποιοῦσι ψεῦδος. Καὶ ἰατρεύοντο τὸ σύντριμμα θυγατρὸς τοῦ λαοῦ 11
μου πρὸς ἀτιμίαν, λέγοντες, εἰρήνη, εἰρήνη, καὶ οὐκ ἦν εἰρήνη.
12