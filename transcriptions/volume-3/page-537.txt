ΑΜΩΣ.
ΚΕΦ. Ζ'. VII.
1473
Οὕτως ἔδειξέ μοι Κύριος ὁ Θεός, καὶ ἰδοὺ ἐπιγονὴ ἀκρί- 1
δων ἐρχομένη ἑωθινή, καὶ ἰδοὺ βροῦχος εἷς, Γὼγ ὁ βασιλεύς.
Καὶ ἔσται, ἐὰν συντελέσῃ τοῦ καταφαγεῖν τὸν χόρτον τῆς γῆς, 2
καὶ εἶπα· Κύριε Κύριε, ἵλεως γενοῦ· τίς ἀναστήσει τὸν Ἰακώβ;
ὅτι ὀλιγοστός ἐστι· μετανόησον Κύριε ἐπὶ τούτῳ. Καὶ τοῦτο 3
οὐκ ἔσται, λέγει Κύριος. Οὕτως ἔδειξέ μοι Κύριος ὁ Θεός, καὶ 4
ἰδοὺ ἐκάλεσε τὴν δίκην ἐν πυρὶ Κύριος, καὶ κατέφαγε τὴν ἄβυσ-
σον τὴν πολλήν, καὶ κατέφαγε τὴν μερίδα. Καὶ εἶπα· Κύριε Κύ- 5
ριε, κόπασον δή· τίς ἀναστήσει τὸν Ἰακώβ; ὅτι ὀλιγοστός ἐστι,
μετανόησον Κύριε ἐπὶ τούτῳ. Καὶ τοῦτο οὐ μὴ γένηται, λέγει 6
Κύριος. Οὕτως ἔδειξέ μοι Κύριος, καὶ ἰδοὺ ἀνὴρ ἑστηκὼς ἐπὶ 7
τείχους ἀδαμαντίνου, καὶ ἐν τῇ χειρὶ αὐτοῦ ἀδάμας. Καὶ εἶπε 8
Κύριος πρὸς μέ· τί σὺ ὁρᾷς Ἄμώς; Καὶ εἶπα· ἀδάμαντα. Καὶ
εἶπε Κύριος πρὸς μέ· ἰδοὺ ἐγὼ ἐντάσσω ἀδάμαντα εἰς μέσον λαοῦ
μου Ἰσραήλ, οὐκ ἔτι μὴ προσθήσω τοῦ παρελθεῖν αὐτόν· καὶ ἀφα- 9
νισθήσονται βωμοὶ τοῦ γέλωτος, καὶ αἱ τελεταὶ τοῦ Ἰσραὴλ ἐξ-
ερημωθήσονται, καὶ ἀναστήσομαι ἐπὶ τὸν οἶκον Ἰεροβοάμ ἐν ῥομ-
φαίᾳ. Καὶ ἐξαπέστειλεν Ἀμασίας ὁ ἱερεὺς Βαιθὴλ πρὸς Ἰεροβοὰμ 10
βασιλέα Ἰσραήλ, λέγων· συστροφὰς ποιεῖται κατὰ σοῦ Ἄμὼς ἐν
μέσῳ οἴκου Ἰσραήλ, οὐ μὴ δύνηται ἡ γῆ ὑπενεγκεῖν ἅπαντας τοὺς
λόγους αὐτοῦ· διότι τάδε λέγει Ἄμὼς· ἐν ῥομφαίᾳ τελευτήσει 11
Ἰεροβοάμ, ὁ δὲ Ἰσραὴλ αἰχμάλωτος ἀχθήσεται ἀπὸ τῆς γῆς αὐ-
τοῦ. Καὶ εἶπεν Ἀμασίας πρὸς Ἄμὼς· ὁ δρῶν, βάδιζε, ἐκχώρη- 12
σον σοι εἰς γῆν Ἰούδα, καὶ ἐκεῖ καταβίου, καὶ ἐκεῖ προφητεύσεις·
εἰς δὲ Βαιθὴλ οὐκέτι μὴ προσθῇς τοῦ προφητεῦσαι, ὅτι ἁγίασμα 13
βασιλέως ἐστί, καὶ οἶκος βασιλείας ἐστι. Καὶ ἀπεκρίθη Ἄμώς, 14
καὶ εἶπε πρὸς Ἀμασίαν· οὐκ ἤμην προφήτης ἐγώ, οὐδὲ υἱὸς προ-
φήτου, ἀλλ᾽ ἢ αἰπόλος ἤμην καὶ κνίζων συκάμινα· καὶ ἀνέλαβέ 15
με Κύριος ἐκ τῶν προβάτων, καὶ εἶπε Κύριος πρὸς μέ· βάδιζε,
προφήτευσον ἐπὶ τὸν λαόν μου τὸν Ἰσραήλ. Καὶ νῦν ἄκουε λό- 16
γον Κυρίου· σὺ λέγεις· μὴ προφήτευε ἐπὶ τὸν Ἰσραήλ, καὶ οὐ μὴ
ὀχλαγωγήσῃς ἐπὶ τὸν οἶκον Ἰακώβ· διὰ τοῦτο τάδε λέγει Κύ- 17
ριος· ἡ γυνή σου ἐν τῇ πόλει πορνεύσει, καὶ οἱ υἱοί σου καὶ αἱ