1170 Η Σ Α Ι Α Σ ΚΕΦ. Λϛʹ.
11 τήν. Καὶ εἶπε πρὸς αὐτὸν Ἑλιακείμ, καὶ Σομνᾶς ὁ γραμματεύς,
καὶ Ἰὼχ πρὸς Ῥαψάκην· λάλπσον δὴ πρὸς τοὺς παῖδας
σου Συριστί· ἀκούομεν γὰρ ἡμεῖς· καὶ μὴ λάλει πρὸς ἡμᾶς
Ἰουδαϊστί· καὶ ἵνατί λαλεῖς εἰς τὰ ὦτα τῶν ἀνδρῶν τῶν κα-
12 θημένων ἐπὶ τῷ τείχει; Καὶ εἶπε πρὸς αὐτοὺς Ῥαψάκης· μὴ
πρὸς τὸν κύριον ὑμῶν, ἢ πρὸς ὑμᾶς ἀπέσταλκέ με ὁ κύριός
μου, λαλῆσαι τοὺς λόγους τούτους; οὐχὶ πρὸς τοὺς ἄνδρας
τοὺς καθημένους ἐπὶ τῷ τείχει, ἵνα φάγωσι τὴν κόπρον καὶ
13 πίωσιν οὖρον αὐτῶν μεθ᾿ ὑμῶν ἅμα; Καὶ ἔστη Ῥαψάκης καὶ ἐβόη-
σε φωνῇ μεγάλῃ Ἰουδαϊστί, καὶ εἶπεν· ἀκούσατε τοὺς λόγους
14 τοῦ βασιλέως τοῦ μεγάλου βασιλέως Ἀσσυρίων. Τάδε λέγει
ὁ βασιλεύς· μὴ ὑμᾶς ἀπατάτω Ἑζεκίας λόγοις, οἷς οὐ μὴ δύνη-
15 ται ῥύσασθαι ὑμᾶς· καὶ μὴ λεγέτω ὑμῖν Ἑζεκίας, ὅτι ῥύσε-
ται ὑμᾶς ὁ Θεός, καὶ οὐ μὴ παραδοθῇ ἡ πόλις αὕτη ἐν χειρὶ
16 βασιλέως Ἀσσυρίων· μὴ ἀκούετε Ἑζεκίου· τάδε λέγει ὁ βασι-
λεὺς Ἀσσυρίων· εἰ βούλεσθε εὐλογηθῆναι, ἐκπορεύεσθε πρὸς
μέ, καὶ φάγεσθε ἕκαστος τὴν ἄμπελον αὐτοῦ καὶ τὰς συκᾶς αὐτοῦ,
17 καὶ πίεσθε ἕκαστος ὕδωρ τοῦ λάκκου ὑμῶν, ἕως ἂν ἔλθω, καὶ
λάβω ὑμᾶς εἰς γῆν, ὡς ἡ γῆ ὑμῶν, γῆ σίτου καὶ οἴνου καὶ
18 ἄρτων καὶ ἀμπελώνων. Μὴ ὑμᾶς ἀπατάτω Ἑζεκίας, λέγων·
ὁ Θεὸς ἡμῶν ῥύσεται ἡμᾶς· μὴ ἐῤῥύσαντο οἱ θεοὶ τῶν ἐθνῶν,
19 ἕκαστος τὴν ἑαυτοῦ χώραν ἐκ χειρὸς βασιλέως Ἀσσυρίων; Ποῦ
ἐστιν ὁ Θεὸς Αἱμάθ καὶ Ἀρφάδ; καὶ ποῦ ὁ Θεὸς τῆς πό-
λεως Σεπφαρείμ; μὴ ἐδύναντο ῥύσασθαι Σαμάρειαν ἐκ χειρός
20 μου; Τίς τῶν θεῶν πάντων τῶν ἐθνῶν τούτων, ὅστις ἐῤῥύ-
σατο τὴν γῆν αὐτοῦ ἐκ τῆς χειρός μου, ὅτι ῥύσεται ὁ Θεὸς
21 τὴν Ἱερουσαλὴμ ἐκ χειρός μου; Καὶ ἐσιώπησαν, καὶ οὐδεὶς
ἀπεκρίθη αὐτῷ λόγον, διὰ τὸ προστάξαι τὸν βασιλέα μηδένα
22 ἀποκριθῆναι αὐτῷ. Καὶ εἰσῆλθεν Ἑλιακεὶμ ὁ τοῦ Χελκίου ὁ
οἰκονόμος, καὶ Σομνᾶς ὁ γραμματεὺς τῆς δυνάμεως, καὶ Ἰὼχ
ὁ τοῦ Ἀσὰφ ὁ ὑπομνηματογράφος πρὸς Ἑζεκίαν ἐσχισμένοι τοὺς
χιτῶνας, καὶ ἀπήγγειλαν αὐτῷ τοὺς λόγους Ῥαψάκου.