1284 I E P E M I A Σ ΚΕΦ. ΛΗʹ.
9 τεκνοποιήσει ὄχλον πολὺν, καὶ ἀποστρέφουσιν ὧδε. Ἐν κλαυθμῷ
ἐξῆλθον, καὶ ἐν παρακλήσει ἀνάξω αὐτοὺς, αὐλίζων ἐπὶ διωρυγὰς
ὑδάτων ἐν ὁδῷ ὀρθῇ, καὶ οὐ μὴ πλανηθῶσιν ἐν αὐτῇ· ὅτι ἐγε-
νόμην τῷ Ἰσραὴλ εἰς πατέρα, καὶ Ἐφραὶμ πρωτότοκός μου ἐ-
10 στίν. Ἀκούσατε λόγους Κυρίου, ἔθνη, καὶ ἀναγγείλατε εἰς νήσους
τὰς μακράν· εἴπατε, ὁ λικμήσας τὸν Ἰσραὴλ συνάξει αὐτὸν, καὶ
11 φυλάξει αὐτὸν, ὡς ὁ βόσκων τὸ ποίμνιον αὐτοῦ. Ὅτι ἐλυτρώσατο
Κύριος τὸν Ἰακώβ, ἐξειλάτο αὐτὸν ἐκ χειρὸς στερεωτέρων αὐτοῦ.
12 Καὶ ἥξουσι, καὶ εὐφρανθήσονται ἐν τῷ ὄρει Σιὼν, καὶ ἥξουσιν ἐπ᾿
ἀγαθὰ Κυρίου, ἐπὶ γῆν σίτου καὶ οἴνου, καὶ καρπῶν, καὶ κτηνῶν,
καὶ προβάτων· καὶ ἔσται ἡ ψυχὴ αὐτῶν, ὥσπερ ξύλον ἔγκαρπον,
13 καὶ οὐ πεινάσουσιν ἔτι. Τότε χαρήσονται παρθένοι ἐν συναγωγῇ
νεανίσκων, καὶ πρεσβῦται χαρήσονται, καὶ στρέψω τὸ πένθος αὐ-
τῶν εἰς εὐφροσύνην, καὶ παρακαλέσω αὐτοὺς, καὶ ποιήσω αὐ-
14 τοὺς εὐφραινομένους. Μεγαλυνῶ καὶ μεθύσω τὴν ψυχὴν τῶν ἱε-
ρέων υἱῶν Λευὶ πιότητος, καὶ ὁ λαός μου τῶν ἀγαθῶν μου ἐμ-
15 πλησθήσεται, φησὶ Κύριος. Οὕτως εἶπε Κύριος· φωνὴ ἐν Ῥαμᾶ
ἠκούσθη θρήνου, καὶ κλαυθμοῦ, καὶ ὀδυρμοῦ· Ῥαχὴλ ἀποκλαιο-
μένης ἐπὶ τῶν υἱῶν αὐτῆς, καὶ οὐκ ἤθελε παρακληθῆναι ἐπὶ τοῖς
16 υἱοῖς αὐτῆς, ὅτι οὐκ εἰσίν. Οὕτως εἶπε Κύριος· διαλειπέτω ἡ φωνή
σου ἀπὸ κλαυθμοῦ, καὶ οἱ ὀφθαλμοί σου ἀπὸ δακρύων, ὅτι ἐστὶ
μισθὸς τοῖς σοῖς ἔργοις, φησὶ Κύριος, καὶ ἐπιστρέψουσιν ἐκ γῆς ἐχ-
θρῶν· καὶ ἔσται ἐλπὶς τῇ ἐσχάτῃ σου, καὶ μόνιμον τοῖς σοῖς τέ-
18 κνοις εἰς τὰ ὅρια αὐτῶν. Ἀκοὴν ἤκουσα Ἐφραὶμ ὀδυρομένου, ἐ-
παίδευσάς με, καὶ ἐπαιδεύθην· ἐγὼ ὥσπερ μόσχος οὐκ ἐδιδάχθην·
19 ἐπίστρεψόν με, καὶ ἐπιστρέψω, ὅτι σὺ Κύριος ὁ Θεός μου, ὅτι
ὕστερον αἰχμαλωσίας μου μετενόησα, καὶ ὕστερον τοῦ γνῶναι με,
ἐστέναξα ἐφ᾿ ἡμέρας αἰσχύνης, καὶ ὑπέδειξά σοι, ὅτι ἔλαβον ὀ-
20 νειδισμὸν ἐκ νεότητός μου. Υἱὸς ἀγαπητὸς Ἐφραὶμ, ἐμοὶ παι-
δίον ἐκτρυφῶν, ὅτι ἀνθ᾿ ὧν οἱ λόγοι μου ἐν αὐτῷ, μνεία μνησθή-
σομαι αὐτοῦ ἔτι, διὰ τοῦτο ἔσπευσα ἐπ᾿ αὐτῷ, ἐλεῶν ἐλεήσω αὔ-
21 τὸν, φησὶ Κύριος. Στῆσον σεαυτὴν Σιὼν, ποίησον σεαυτῇ τιμω-
ρίαν, δὸς καρδίαν σου εἰς τοὺς ὤμους σου, ὁδὸν, ᾗ ἐπορεύθης, ἀ-
ποστράφηθι, παρθένος θυγάτηρ Ἰσραὴλ, ἀποστράφηθι εἰς τὰς πό-
22 λεις σου πενθοῦσα. Ἕως πότε ἀποστρέφεις, θυγάτηρ ἡτιμωμένη;
ὅτι ἔκτισε Κύριος σωτηρίαν εἰς καταφύτευσιν καινὴν, ἐν ᾗ σωτη-