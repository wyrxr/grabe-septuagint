ΚΕΦ. ΚΒʹ. Η Σ Α 1151
συναγωγὴ παρατάξεως. Καὶ ἔσονται αἱ ἐκλεκταὶ φάραγγές σου, 7
πλησθήσονται ἁρμάτων, οἱ δὲ ἱππεῖς ἐμφράξουσι τὰς πύλας
σου, καὶ ἀνακαλύψουσι τὰς πύλας Ἰούδα· καὶ ἐμβλέψονται τῇ 8
ἡμέρᾳ ἐκείνῃ εἰς τοὺς ἐκλεκτοὺς οἴκους τῆς πόλεως, καὶ ἀνα-
καλύψουσι τὰ κρυπτὰ τῶν οἴκων τῆς ἄκρας Δαυίδ· καὶ εἴδοσαν, 9
ὅτι πλείους εἰσί, καὶ (ὅτι) ἀπέστρεψαν τὸ ὕδωρ τῆς ἀρχαίας
κολυμβήθρας εἰς τὴν πόλιν, καὶ τοὺς οἴκους Ἱερουσαλὴμ ἠριθ-
μήσατε, καὶ (ὅτι) καθεῖλοσαν τοὺς οἴκους Ἱερουσαλὴμ εἰς ὀχύ-
ρωμα τοῦ τείχους τῇ πόλει. Καὶ ἐποιήσατε ἑαυτοῖς ὕδωρ ἀνα- 11
μέσον τῶν δύο τειχῶν, ἐσώτερον τῆς κολυμβήθρας τῆς ἀρχαί-
ας, καὶ οὐκ ἐνεβλέψατε εἰς τὸν ἀπ᾿ ἀρχῆς ποιήσαντα αὐτήν,
καὶ τὸν κτήσαντα αὐτὴν πόρρωθεν οὐκ εἴδατε. Καὶ ἐκάλεσε 12
Κύριος Κύριος Σαβαὼθ ἐν τῇ ἡμέρᾳ ἐκείνῃ κλαυθμὸν καὶ κο-
πετόν, καὶ ξύρησιν καὶ ζῶσιν σάκκων, αὐτοὶ δὲ ἐποιήσαντο 13
εὐφροσύνην καὶ ἀγαλλίαμα σφάζοντες μόσχους, καὶ θύοντες πρό-
βατα, ὥστε φαγεῖν κρέα, καὶ πιεῖν οἶνον, λέγοντες· φάγωμεν
καὶ πίωμεν, αὔριον γὰρ ἀποθνήσκομεν. Καὶ ἀνακεκαλυμμένα 14
ταῦτα ἐστιν ἐν τοῖς ὠσὶ Κυρίου Σαβαώθ, ὅτι οὐκ ἀφεθήσεται
ὑμῖν αὕτη ἡ ἁμαρτία, ἕως ἂν ἀποθάνητε, εἶπε Κύριος Κύ- 15
ριος τῶν δυνάμεων, τάδε λέγει Κύριος Σαβαώθ· πορεύου εἰσέλ-
θε εἰς τὸ παστοφόριον, πρὸς Σομνᾶν τὸν ταμίαν, καὶ εἰπὸν αὐτῷ. 16
Τί σὺ ὧδε, καὶ τί σοί ἐστιν ὧδε; ὅτι ἐλατόμησας σεαυτῷ ὧδε
μνημεῖον, καὶ ἐποίησας σεαυτῷ ἐν ὑψηλῷ μνημείῳ, καὶ ἔγρα- 17
ψας σεαυτῷ ἐν πέτρᾳ σκηνήν; Ἰδοὺ δὴ Κύριος Σαβαὼθ ἐκ-
βαλεῖ καὶ ἐκτρίψει ἄνδρα, καὶ ἀφελεῖ τὴν στολήν σου καὶ
τὸν στέφανόν σου τὸν ἔνδοξον, καὶ ῥίψει σε εἰς χώραν μεγάλην 18
καὶ ἀμέτρητον, καὶ ἐκεῖ ἀποθανῇ· καὶ θήσει τὸ ἅρμα σου τὸ καλὸν
εἰς ἀτιμίαν, καὶ τὸν οἶκον τοῦ ἄρχοντός σου εἰς καταπάτημα, καὶ 19
ἀφαιρεθήσῃ ἐκ τῆς οἰκονομίας σου καὶ ἐκ τῆς στάσεώς σου.
Καὶ ἔσται ἐν τῇ ἡμέρᾳ ἐκείνῃ καὶ καλέσω τὸν παῖδά μου Ἐλια- 20
κείμ τὸν τοῦ Χελκίου, καὶ ἐνδύσω αὐτὸν τὴν στολήν σου, 21
καὶ τὸν στέφανόν σου δώσω αὐτῷ καὶ τὸ κράτος, καὶ τὴν οἰ-
κονομίαν σου δώσω εἰς τὰς χεῖρας αὐτοῦ· καὶ ἔσαι ὡς πατὴρ
τοῖς ἐνοικοῦσιν ἐν Ἱερουσαλήμ, καὶ τοῖς ἐνοικοῦσιν ἐν Ἰούδα. Καὶ 22
δώσω τὴν δόξαν Δαυὶδ αὐτῷ, καὶ ἄρξει, καὶ οὐκ ἔσαι ὁ ἀντιλέγων·
καὶ δώσω τὴν κλεῖδα οἴκου Δαυὶδ ἐπὶ τοῦ ὤμου αὐτοῦ· καὶ ἀνοί- 23