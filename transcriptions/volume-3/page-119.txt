ΨΑΛΤΗΡΙΟΝ.                                      1057

                         ΥΜΝ. Ϛʹ. VI.

                 ΠΡΟΣΕΥΧΗ Ἀμβακούμ. Κύριε εἰσακήκοα τὴν ἀκοήν σου, 1.2
                 καὶ ἐφοβήθην· Κύριε κατενόησα τὰ ἔργα σου, καὶ ἐξέστην. Ἐν
                 μέσῳ δύο ζώων γνωσθήσῃ, ἐν τῷ ἐγγίζειν τὰ ἔτη ἐπιγνωσθήσῃ,
                 ἐν τῷ παρεῖναι τὸν καιρὸν ἀναδειχθήσῃ· ἐν τῷ ταραχθῆναι τὴν
                 ψυχήν μου, ἐν ὀργῇ ἐλέους μνησθήσῃ. Ὁ Θεὸς ἐκ Θαιμὰν ἥξει, 3
                 καὶ ὁ ἅγιος ἐξ ὄρους (Φαρὰν) κατασκίου δασέος. Διάψαλμα. Ἐκά-
                 λυψαν οὐρανοὺς ἡ ἀρετὴ αὐτοῦ, καὶ αἰνέσεως αὐτοῦ πλήρης ἡ γῆ.
                 Καὶ φέγγος αὐτοῦ ὡς φῶς ἔσται· κέρατα ἐν χερσὶν αὐτοῦ ὑπάρ- 4
                 χει αὐτῷ· καὶ ἔθετο ἀγάπησιν κραταιὰν ἰσχύος αὐτοῦ. Πρὸ προ- 5
                 σώπου αὐτοῦ πορεύσεται λόγος, καὶ ἐξελεύσεται ἐν πεδίοις κατὰ
                 πόδας αὐτοῦ. Ἔστη, καὶ ἐσαλεύθη ἡ γῆ· ἐπέβλεψε, καὶ ἐτάκη 6
                 ἔθνη· καὶ διεῤῥύη τὰ ὄρη βίᾳ, ἐτάκησαν βουνοὶ αἰώνιοι πορείαις
                 αἰωνίοις αὐτοῦ. Ἀντὶ κόπων εἶδον σκηνώματα Αἰθιόπων, πτοηθή- 7
                 σονται καὶ αἱ σκηναὶ γῆς Μαδιάμ. Διάψαλμα. Μὴ ἐν ποταμοῖς 8
                 ὠργίσθης Κύριε; μὴ ἐν ποταμοῖς ὁ θυμός σου; ἢ ἐν θαλάσσῃ τὸ
                 ὅρμημά σου; ὅτι ἐπίβησιν ἐπὶ τοὺς ἵππους σου, καὶ ἡ ἱππασία σου
                 σωτηρία. Ἐντείνων ἐντενεῖς τὸ τόξον σου ἐπὶ τὰ σκῆπτρα, λέγει 9
                 Κύριος. Διάψαλμα. Ποταμοῖς ἐραγήσεται γῆ· ὄψονται σε καὶ ὠδι- 10
                 νήσουσι λαοὶ, σκορπίζων ὕδατα πορείας (αὐτοῦ). Ἔδωκεν ἡ ἄβυσ-
                 σος φωνὴν αὐτῆς· ὕψος φαντασίας αὐτῆς ἐπήρθη. Ὁ ἥλιος καὶ ἡ 11
                 σελήνη ἔστη ἐν τῇ τάξει αὐτῆς· εἰς φῶς βολίδες σου πορεύονται,
                 εἰς φέγγος ἀστραπῆς ὅπλων σου. Ἐν ἀπειλῇ (σου) ὀλιγώσεις γῆν, 12
                 καὶ ἐν θυμῷ κατατάξεις ἔθνη. Ἐξῆλθες εἰς σωτηρίαν λαοῦ σου, τοῦ 13
                 σῶσαι τοὺς χριστούς σου. Ἔβαλες εἰς κεφαλὰς ἀνόμων θάνατον·
                 ἐξήγειρας δεσμούς (σου) ἕως τραχήλου εἰς τὸ τέλος. Διέκοψας ἐν 14
                 ἐκστάσει κεφαλὰς δυναστῶν, σεισθήσονταί σε αὐτῇ· διανοίξουσι χα-
                 λινοὺς αὐτῶν, ὡς ἔσθων πτωχὸς λάθρᾳ. Καὶ ἐπεβίβασας εἰς θά- 15
                 λασσαν τοὺς ἵππους σου, ταράσσοντας ὕδατα πολλά. Ἐφυλαξάμην, 16
                 καὶ ἐπτοήθη ἡ κοιλία μου ἀπὸ φωνῆς προσευχῆς χειλέων μου, καὶ
                 εἰσῆλθε τρόμος εἰς τὰ ὀστᾶ μου, καὶ ὑποκάτωθεν μου ἐταράχθη ἡ
                 ἕξις μου· ἀναπαύσομαι ἐν ἡμέρᾳ θλίψεώς μου, τοῦ ἀναβῆναί με εἰς
                 λαὸν παροικίας μου. Διότι συκῆ οὐ καρποφορήσει, καὶ οὐκ ἔσται 17
                 γεννήματα ἐν ταῖς ἀμπέλοις· ψεύσεται ἔργον ἐλαίας, καὶ τὰ πεδία