ΚΕΦ. ΜΣʹ. ΜΖʹ. ΙΕΡΕΜΙΑΣ 1303

Χειρὶ Ναβουζαρδὰν τοῦ ἀρχιμαγείρου, λέγων. Λάβε αὐτόν, καὶ 12
θὲς τοὺς ὀφθαλμούς σου ἐπ᾿ αὐτόν, καὶ μὴ ποιήσῃς αὐτῷ οὐδὲν
κακόν· ἀλλὰ καθὼς λαλήσῃ πρὸς σέ, καὶ οὕτως ποιήσεις αὐτῷ.
Καὶ ἀπέστειλε Ναβουζαρδὰν ὁ ἀρχιμάγειρος, καὶ Ναβουσεζβάν, 13
καὶ Ῥαψαρής, καὶ Νηργέλ, καὶ Σαρασάρ, καὶ Φαβμάν, καὶ πάν-
τες οἱ ἡγεμόνες βασιλέως Βαβυλῶνος. Καὶ ἀπέστειλαν, καὶ ἔλα- 14
βον τὸν Ἱερεμίαν ἐξ αὔλῆς τῆς φυλακῆς, καὶ ἔδωκαν αὐτὸν
πρὸς Γοδολίαν υἱὸν Ἀχικάμ υἱοῦ Σαφάν, καὶ ἐξήγαγον αὐτὸν
εἰς Ἰαφίθ· καὶ ἐκάθισεν ἐν μέσῳ τοῦ λαοῦ. Καὶ πρὸς Ἱερεμίαν 15
ἐγένετο λόγος Κυρίου ὄντος αὐτοῦ συνεχομένου ἐν τῇ αὐλῇ τῆς
φυλακῆς, λέγων· πορεύου καὶ εἰπὸν πρὸς Ἀβδεμέλεχ τὸν Αἰθίο- 16
πα, λέγων· οὕτως εἶπε Κύριος ὁ Θεὸς Ἰσραήλ· Ἰδοὺ ἐγὼ φέρω
τοὺς λόγους μου ἐπὶ τὴν πόλιν ταύτην εἰς κακὰ καὶ οὐκ εἰς
ἀγαθά, καὶ ἔσονται κατὰ πρόσωπόν σου ἐν ἡμέρᾳ ἐκείνῃ· καὶ
σώσω σε ἐν τῇ ἡμέρᾳ ἐκείνῃ, καὶ οὐ μὴ παραδώσω σε εἰς χεῖ- 17
ρας τῶν ἀνθρώπων, ὧν σὺ φοβῇ ἀπὸ προσώπου αὐτῶν, ὅτι 18
σώζων σώσω σε, καὶ ἐν ῥομφαίᾳ οὐ μὴ πέσῃς· καὶ ἔσται ἡ ψυ-
χή σου εἰς εὕρημα, ὅτι ἐπεποίθεις ἐπ᾿ ἐμοί, φησὶ Κύριος.

ΚΕΦ. ΜΖʹ. XLVII.

(Hebr. XL.)

Ὁ λόγος ὁ γενόμενος παρὰ Κυρίου πρὸς Ἱερεμίαν ὕστερον, 1
μετὰ τὸ ἀποστεῖλαι αὐτὸν Ναβουζαρδὰν τὸν ἀρχιμάγειρον ἐκ
Ῥαμά, ἐν τῷ λαβεῖν αὐτὸν δεδεμένον ἐν χειροπέδαις, ἐν μέσῳ
ἀποικίας Ἱερουσαλὴμ καὶ Ἰούδα τῶν ἀπαγομένων εἰς Βαβυλῶ-
να. Καὶ ἔλαβεν αὐτὸν ὁ ἀρχιμάγειρος, καὶ εἶπεν αὐτῷ· Κύριος 2
ὁ Θεός σου ἐλάλησε τὰ κακὰ ταῦτα ἐπὶ τὸν τόπον τοῦτον· καὶ 3
ἐπήγαγε καὶ ἐποίησε Κύριος, ὅτι ἡμάρτετε αὐτῷ, καὶ οὐκ εἰση-
κούσατε τῆς φωνῆς αὐτοῦ· καὶ ἐγένετο ὑμῖν τὸ ῥῆμα τοῦτο.
Καὶ νῦν ἰδοὺ ἔλυσά σε σήμερον ἀπὸ τῶν χειροπέδων τῶν ἐπὶ 4
τὰς χεῖράς σου· εἰ καλὸν ἐναντίον σου ἐλθεῖν μετ᾿ ἐμοῦ εἰς Βα-
βυλῶνα, ἧκε, καὶ θήσω τοὺς ὀφθαλμούς μου ἐπὶ σέ· καὶ εἰ πον-
ηρὸν ἐν ὀφθαλμοῖς σου ἐλθεῖν μετ᾿ ἐμοῦ εἰς Βαβυλῶνα, ἀπό-
μεινον· ἰδοὺ πᾶσα ἡ γῆ ἐναντίον σου· ὅπου ἂν εἰς ἀγαθὸν καὶ
εἰς τὸ εὐθὲς ἐκπορευθῆναι, πορεύου· εἰ δὲ μή, ἀπόστρεψον καὶ 5