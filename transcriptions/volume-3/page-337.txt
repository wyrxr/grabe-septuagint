ΚΕΦ. ΛΓ΄.
ΙΕΡΕΜΙΑΣ                                    1275
Ψευδοπροφῆται πρὸς τοὺς ἄρχοντας, καὶ παντὶ τῷ λαῷ, λέγον-
τες· κρίσις θανάτου τῷ ἀνθρώπῳ τούτῳ, ὅτι ἐπροφήτευσε κατὰ
τῆς πόλεως ταύτης, καθὼς ἠκούσατε ἐν τοῖς ὠσὶν ὑμῶν. Καὶ 12
εἶπεν Ἱερεμίας πρὸς τοὺς ἄρχοντας, καὶ παντὶ τῷ λαῷ, λέγων·
Κύριος ἀπέστειλέ με προφητεῦσαι ἐπὶ τὸν οἶκον τοῦτον, καὶ ἐπὶ
τὴν πόλιν ταύτην πάντας τοὺς λόγους τούτους, οὓς ἠκούσατε.
Καὶ νῦν βελτίους ποιήσατε τὰς ὁδοὺς ὑμῶν, καὶ τὰ ἔργα ὑμῶν, 13
καὶ ἀκούσατε τῆς φωνῆς Κυρίου τοῦ Θεοῦ ὑμῶν, καὶ παύ-
σεται Κύριος ἀπὸ τῶν κακῶν, ὧν ἐλάλησεν ἐφ᾽ ὑμᾶς. Καὶ 14
ἰδοὺ ἐγὼ ἐν χερσὶν ὑμῶν, ποιήσατέ μοι ὡς συμφέρει, καὶ ὡς
βέλτιον ὑμῖν φαίνεται· ἀλλ᾽ ἢ γνώσεσθε, ὅτι εἰ ἀναιρεῖτέ 15
με, ὅτι αἷμα ἀθῷον δίδωτε ἐφ᾽ ὑμᾶς, καὶ ἐπὶ τὴν πόλιν ταύ-
την, καὶ ἐπὶ τοὺς κατοικοῦντας ἐν αὐτῇ· ὅτι ἐν ἀληθείᾳ
ἀπέστειλέ με Κύριος πρὸς ὑμᾶς λαλῆσαι εἰς τὰ ὦτα ὑμῶν
πάντας τοὺς λόγους τούτους. Καὶ εἶπαν οἱ ἄρχοντες καὶ πᾶς ὁ 16
λαὸς πρὸς τοὺς ἱερεῖς καὶ πρὸς τοὺς ψευδοπροφήτας· οὐκ ἔστι
τῷ ἀνθρώπῳ τούτῳ κρίσις θανάτου, ὅτι ἐπὶ τῷ ὀνόματι Κυρίου
τοῦ Θεοῦ ἡμῶν ἐλάλησε πρὸς ἡμᾶς. Καὶ ἀνέστησαν ἄνδρες τῶν 17
πρεσβυτέρων τῆς γῆς, καὶ εἶπαν πᾶσα τῇ συναγωγῇ τοῦ λαοῦ,
λέγοντες· Μιχαίας ὁ Μωραθίτης ἦν προφητεύων ἐν ταῖς ἡμέραις 18
Ἑζεκίου βασιλέως Ἰούδα, καὶ εἶπε παντὶ τῷ λαῷ Ἰούδα, λέγων·
οὕτως εἶπε Κύριος· Σιὼν ὡς ἀγρὸς ἀροτριαθήσεται, καὶ Ἱερου-
σαλὴμ ὡς ὀπωροφυλάκιον ἔσται, καὶ τὸ ὄρος τοῦ οἴκου εἰς ἄλσος
δρυμοῦ. Μὴ ἀναῖρον ἀνεῖλεν αὐτὸν Ἑζεκίας βασιλεὺς Ἰούδα καὶ 19
πᾶς Ἰούδα; οὐχὶ ὅτι ἐφοβήθησαν τὸν Κύριον, καὶ ὅτι ἐδεήθη-
σαν τοῦ προσώπου Κυρίου; καὶ ἐπαύσατο Κύριος ἀπὸ τῶν κα-
κῶν, ὧν ἐλάλησεν ἐπ᾽ αὐτούς; καὶ ἡμεῖς ἐποιήσαμεν κακὰ μεγά-
λα ἐπὶ ψυχαῖς ἡμῶν, καὶ ἄνθρωπος ἦν προφητεύων ἐπὶ τῷ ὀνό- 20
ματι Κυρίου Οὐρίας υἱὸς Σαμαίου ἐκ Καριαθιαρείμ, καὶ ἐπρο-
φήτευσεν ἐπὶ τὴν πόλιν ταύτην, καὶ περὶ τῆς γῆς ταύτης κατὰ
πάντας τοὺς λόγους Ἱερεμίου, καὶ ἤκουσεν ὁ βασιλεὺς Ἰωακεὶμ 21
καὶ πάντες οἱ δυνατοὶ αὐτοῦ, καὶ πάντες οἱ ἄρχοντες πάντας
τοὺς λόγους αὐτοῦ, καὶ ἐζήτουν ἀποκτεῖναι αὐτόν, καὶ ἤκουσεν
Οὐρίας, καὶ ἐφοβήθη, καὶ ἔφυγε καὶ εἰσῆλθεν εἰς Αἴγυπτον.
Καὶ ἐξαπέστειλεν ὁ βασιλεὺς Ἰωακεὶμ ἄνδρας εἰς Αἴγυπτον, τὸν 22
Ἐλναθὰν υἱὸν Ἀχωβὼρ, καὶ ἄνδρας μετ᾽ αὐτοῦ εἰς Αἴγυπτον,
22*