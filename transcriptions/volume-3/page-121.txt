ΥΜΝ. Η´. Θ´. ΨΑΛΤΗΡΙΟΝ. 1059
τὴν γῆν σὺν παντὶ τῷ κόσμῳ αὐτῶν, ὃ πεδήσας τὴν θάλασσαν τῷ
λόγῳ τοῦ προστάγματός σου, ὃ κλείσας τὴν ἄβυσσον, καὶ σφραγι-
σάμενος αὐτὴν τῷ φοβερῷ καὶ ἐνδόξῳ ὀνόματί σου· ὃν πάντα φρίτ-
τει καὶ τρέμει ἀπὸ προσώπου δυνάμεώς σου, ὅτι ἄστεκτος ἡ με-
γαλοπρέπεια τῆς δόξης σου, καὶ ἀνυπόστατος ἡ ὀργὴ τῆς ἐπὶ ἁμαρ-
τωλοὺς ἀπειλῆς σου· ἀμέτρητόν τε καὶ ἀνεξιχνίαστον τὸ ἔλεος
τῆς ἐπαγγελίας σου· ὅτι σὺ εἶ Κύριος ὕψιστος, εὔσπλαγχνος μα-
κρόθυμος καὶ πολυέλεος, καὶ μετανοῶν ἐπὶ κακίαις ἀνθρώπων. Σὺ
Κύριε κατὰ τὸ πλῆθος τῆς χρηστότητός σου ἐπηγγείλω μετάνοιαν
καὶ ἄφεσιν τοῖς ἡμαρτηκόσι σοι, καὶ τῷ πλήθει τῶν οἰκτιρμῶν
σου ὥρισας μετάνοιαν ἁμαρτωλοῖς εἰς σωτηρίαν. Σὺ οὖν Κύριε ὁ
Θεὸς τῶν δικαίων οὐκ ἔθου μετάνοιαν δικαίοις, τῷ Ἀβραὰμ καὶ
Ἰσαὰκ καὶ Ἰακώβ, τοῖς οὐχ ἡμαρτηκόσι σοι· ἀλλ᾽ ἔθου μετάνοιαν
ἐμοὶ τῷ ἁμαρτωλῷ. Διότι ἥμαρτον ὑπὲρ ἀριθμὸν ψάμμου θα-
λάσσης· ὅτι ἐπλήθυναν αἱ ἀνομίαι μου, Κύριε ἐπλήθυναν αἱ ἀνομίαι
μου, καὶ οὐκ εἰμὶ ἄξιος ἀτενίσαι καὶ ἰδεῖν τὸ ὕψος τοῦ οὐρανοῦ
ἀπὸ πλήθους τῶν ἀδικιῶν μου· κατακαμπτόμενος πολλῷ δεσμῷ
σιδήρου, εἰς τὸ μὴ ἀναπνεῦσαί με ὑπὲρ ἁμαρτιῶν μου τὴν κεφαλήν
μου, καὶ οὐκ ἔστι μοι ἄνεσις· διότι παρώργισα τὸν θυμόν σου, καὶ
τὸ πονηρὸν ἐνώπιόν σου ἐποίησα, μὴ ποιήσας τὸ θέλημά σου, καὶ
μὴ φυλάξας τὰ προστάγματά σου, στήσας βδελύγματα, καὶ πλη-
θύνας προσοχθίσματα. Καὶ νῦν κλίνω γόνυ καρδίας μου, δεόμενος
τῆς παρὰ σοῦ χρηστότητος· ἡμάρτηκα, Κύριε, ἡμάρτηκα, καὶ τὰς
ἀνομίας μου ἐγὼ γινώσκω· ἀλλ᾽ αἰτοῦμαι δεόμενός σου· ἄνες μοι
Κύριε, ἄνες μοι, καὶ μὴ συναπολέσῃς με ταῖς ἀνομίαις μου, μηδὲ
εἰς τὸν αἰῶνα μηνίσας, τηρήσῃς τὰ κακά μοι, μηδὲ καταδικάσῃς
με ἐν τοῖς κατωτάτοις τῆς γῆς· ὅτι σὺ εἶ Θεός, ὁ Θεὸς τῶν μετα-
νοούντων, καὶ ἐν ἐμοὶ δείξῃς πᾶσαν τὴν ἀγαθωσύνην σου, ὅτι ἀνά-
ξιον ὄντα σώσεις με κατὰ τὸ πολὺ ἔλεός σου. Καὶ αἰνέσω σε δια-
παντὸς ἐν πάσαις ταῖς ἡμέραις τῆς ζωῆς μου· ὅτι σὲ ὑμνεῖ πᾶσα ἡ
δύναμις τῶν οὐρανῶν, καὶ σοῦ ἐστιν ἡ δόξα εἰς τοὺς αἰῶνας· Ἀμήν.

ΥΜΝ. Θ´. ΙΧ.

ΠΡΟΣΕΥΧΗ Ἀζαρίου. Εὐλογητὸς εἶ Κύριε ὁ Θεὸς τῶν πα- 26
τέρων ἡμῶν, καὶ αἰνετὸν καὶ δεδοξασμένον τὸ ὄνομά σου εἰς τοὺς