KEΦ. Ηʹ. Θʹ.                                 Η Σ Α Ι Α Σ.                 1135
τότε φανεροὶ ἔσονται οἱ σφραγιζόμενοι τὸν νόμον τοῦ μαθεῖν. Καὶ 17
ἐρεῖ· μενῶ τὸν Θεὸν τὸν ἀποστρέψαντα τὸ πρόσωπον αὑτοῦ ἀπὸ
τοῦ οἴκου Ἰακώβ, καὶ πεποιθὼς ἔσομαι ἐπ᾿ αὐτῷ· ἰδοὺ ἐγὼ καὶ τὰ 18
παιδία, ἃ μοι ἔδωκεν ὁ Θεός· καὶ ἔσται εἰς σημεῖα καὶ τέρατα ἐν
τῷ Ἰσραὴλ παρὰ Κυρίου Σαβαώθ, ὃς κατοικεῖ ἐν τῷ ὄρει Σιών.
Καὶ ἐὰν εἴπωσι πρὸς ὑμᾶς· ζητήσατε τοὺς ἀπὸ τῆς γῆς φωνοῦν- 19
τας, καὶ τοὺς ἐγγαστριμύθους τοὺς κενολογοῦντας, οἱ ἀπὸ τῆς
κοιλίας φωνοῦσιν, οὐκ ἔθνος πρὸς Θεὸν αὑτοῦ ἐκζητήσουσι; τί
ἐκζητοῦσι περὶ τῶν ζώντων τοὺς νεκρούς; Νόμον γὰρ εἰς βοή- 20
θειαν ἔδωκεν, ἵνα εἴπωσιν οὐχ ὡς τὸ ῥῆμα τοῦτο, περὶ οὗ οὐκ
ἔστι δῶρα δοῦναι περὶ αὑτοῦ. Καὶ ἥξει ἐφ᾿ ὑμᾶς σκληρὰ λιμός, 21
καὶ ἔσται, ὡς ἂν πεινάσητε, λυπηθήσεσθε, καὶ κακῶς ἐρεῖτε τὸν
ἄρχοντα καὶ τὰ πάτρια· καὶ ἀναβλέψονται εἰς τὸν οὐρανὸν ἄνω,
καὶ εἰς τὴν γῆν κάτω ἐμβλέψονται, καὶ ἰδοὺ θλίψις, καὶ στενοχω- 22
ρία καὶ σκότος, ἀπορία στενὴ καὶ σκότος, ὥστε μὴ βλέπειν, καὶ
οὐκ ἀπορηθήσεται δ ἐν στενοχωρίᾳ ὢν ἕως καιροῦ.

KEΦ. Θʹ. IX.

Τοῦτο πρῶτον (πίε) ταχὺ ποιεῖ χώρα Ζαβουλών, ἢ γῆ Νε- 1
φθαλείμ ὁδὸν θαλάσσης, καὶ οἱ λοιποὶ οἱ τὴν παραλίαν κατοικοῦντες,
καὶ πέραν τοῦ Ἰορδάνου, Γαλιλαία τῶν ἐθνῶν, τὰ μέρη τῆς
Ἰουδαίας· ὁ λαὸς ὁ πορευόμενος ἐν σκότει, ἴδετε φῶς μέγα· οἱ 2
κατοικοῦντες ἐν χώρᾳ σκιᾶς θανάτου, φῶς λάμψει ἐφ᾿ ὑμᾶς. Τὸ 3
πλεῖστον τοῦ λαοῦ, ὃ κατήγαγες ἐν εὐφροσύνῃ σου· καὶ εὐφραν-
θήσονται ἐνώπιον σου, ὡς οἱ εὐφραινόμενοι ἐν ἀμήτῳ, καὶ ὃν τρόπον
εὐφραίνονται οἱ διαιρούμενοι σκῦλα. Διότι ἀφῄρηται ὁ ζυγὸς ὁ ἐπ᾿ 4
αὐτῶν κείμενος, καὶ ἡ ῥάβδος ἡ ἐπὶ τοῦ τραχήλου αὐτῶν· τὴν γὰρ
ῥάβδον τῶν ἀπαιτούντων διεσκέδασκε Κύριος, ὡς τῇ ἡμέρᾳ τῇ ἐπὶ
Μαδιάμ. Ὅτι πᾶσαν στολὴν ἐπισυνηγμένην δόλῳ καὶ ἱμάτιον 5
μετὰ καταλλαγῆς ἀποτίσουσι, καὶ θελήσουσιν, εἰ ἐγενήθησαν
πυρίκαυστοι. Ὅτι παιδίον ἐγεννήθη ἡμῖν, υἱὸς καὶ ἐδόθη ἡμῖν, 6
οὗ ἡ ἀρχὴ ἐγενήθη ἐπὶ τοῦ ὤμου αὐτοῦ· καὶ καλεῖται τὸ ὄνομα
αὐτοῦ μεγάλης βουλῆς ἄγγελος, θαυμαστός, σύμβουλος, ἰσχυρός,
ἐξουσιαστής, ἄρχων εἰρήνης, πατὴρ τοῦ μέλλοντος αἰῶνος. Ἐγὼ
γὰρ ἄξω εἰρήνην ἐπὶ τοὺς ἄρχοντας, εἰρήνην καὶ ὑγείαν αὐτῷ.