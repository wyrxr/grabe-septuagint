1338               Ι Ε Ζ Ε Κ Ι Η Λ               ΚΕΦ. Ηʹ.
25 στρέψω τὸ φρύαγμα τῆς ἰσχύος αὐτῶν, καὶ μιανθήσεται τὰ ἅγια
   αὐτῶν. Ἐξιλασμὸς ἥξει, καὶ ζητήσει (εἰς) εἰρήνην, καὶ οὐκ ἔσται.
26 Οὐαὶ ἐπὶ οὐαὶ ἔσται, καὶ ἀγγελία ἐπὶ ἀγγελίαν ἔσται, καὶ ζητηθή-
   σεται ὅρασις ἐκ προφήτου, καὶ νόμος ἀπολεῖται ἐξ ἱερέως, καὶ
27 βουλὴ ἐκ πρεσβυτέρων. Ὁ βασιλεὺς πενθήσει, καὶ ὁ ἄρχων ἐνδύ-
   σεται ἀφανισμόν, καὶ αἱ χεῖρες τοῦ λαοῦ τῆς γῆς παραλυθήσον-
   ται· κατὰ τοὺς ὁδοὺς αὐτῶν πείσω αὐτοῖς, καὶ ἐν τοῖς κρίμασιν
   αὐτῶν ἐκδικήσω αὐτοὺς, καὶ γνώσονται ὅτι ἐγὼ Κύριος.

                           ΚΕΦ. Ηʹ. VIII.

1  ΚΑΙ ἐγένετο ἐν τῷ ἕκτῳ ἔτει ἐν τῷ πέμπτῳ μηνὶ, πέμπτῃ τοῦ
   μηνὸς, ἐγὼ ἐκαθήμην ἐν τῷ οἴκῳ, καὶ οἱ πρεσβύτεροι Ἰούδα ἐκά-
2  θηντο ἐνώπιον ἐμοῦ· καὶ ἐγένετο ἐπ’ ἐμὲ χεὶρ ᾿Αδωναὶ Κυρίου, καὶ
   ἴδον, καὶ ἰδοὺ ὁμοίωμα ἀνδρὸς, ἀπὸ τῆς ὀσφύος αὐτοῦ καὶ ἕως κάτω
   πῦρ, καὶ ἀπὸ τῆς ὀσφύος αὐτοῦ καὶ ὑπεράνω αὐτοῦ ὡς ὅρασις ἀρ-
3  γας, ὡς εἶδος ἠλέκτρου. Καὶ ἐξέτεινεν ὁμοίωμα χειρὸς, καὶ ἀνέλα-
   βέ με τῆς κορυφῆς μου, καὶ ἀνέλαβέ με πνεῦμα ἀναμέσον τῆς γῆς
   καὶ ἀναμέσον τοῦ οὐρανοῦ, καὶ ἤγαγέ με εἰς Ἱερουσαλὴμ ἐν δράσει
   Θεοῦ ἐπὶ τὰ πρόθυρα τῆς πύλης τῆς ἐσωτέρας τῆς βλεπούσης πρὸς
4  βορρᾶν, οὗ ἦν ἡ στήλη τῆς εἰκόνος τοῦ ζήλου τοῦ κτωμένου. Καὶ
   ἰδοὺ ἐκεῖ ἦν δόξα Κυρίου Θεοῦ Ἰσραὴλ κατὰ τὴν ὅρασιν, ἣν ἴδον
5  ἐν τῷ πεδίῳ. Καὶ εἶπε πρὸς μέ· Υἱὲ ἀνθρώπου, ἀνάβλεψον τοῖς ὀφ-
   θαλμοῖς σου πρὸς βορρᾶν· καὶ ἀνέβλεψα τοῖς ὀφθαλμοῖς μου πρὸς
   βορρᾶν, καὶ ἰδοὺ ἀπὸ βορρᾶ ἐπὶ τὴν πύλην τοῦ θυσιαστηρίου ἡ εἰ-
   κὼν τοῦ ζήλου τούτου ἐν τῷ εἰσπορεύεσθαι αὐτὴν (τὴν βλέπουσαν)
6  πρὸς ἀνατολάς. Καὶ εἶπε πρὸς μέ· Υἱὲ ἀνθρώπου, ἑώρακας τί οὗ-
   τοι ποιοῦσιν; ἀνομίας μεγάλας, ἃς ὁ οἶκος Ἰσραὴλ ποιοῦσιν ὧδε,
   τοῦ ἀπέχεσθαι ἀπὸ τῶν ἁγίων μου, καὶ ἔτι ξύη ἁμαρτίας μείζονας.
7  Καὶ εἰσήγαγέ με ἐπὶ τὰ πρόθυρα τῆς αὐλῆς, καὶ ἴδον, καὶ ἰδοὺ ὀπὴ
8  μία ἐν τῷ τοίχῳ. Καὶ εἶπε πρὸς μέ· Υἱὲ ἀνθρώπου, ὄρυξον δὴ ἐν
9  τῷ τοίχῳ. Καὶ ὤρυξα ἐν τῷ τοίχῳ, καὶ ἰδοὺ θύρα μία. Καὶ εἶπε
   πρὸς μέ· Εἴσελθε, καὶ ἴδε τὰς ἀνομίας τὰς πονηρὰς, ἃς οὗτοι ποιοῦ-
10 σιν ὧδε σήμερον. Καὶ εἰσῆλθον, καὶ ἴδον, καὶ ἰδοὺ πᾶσα ὁμοίωσις
   ἑρπετοῦ καὶ κτήνους μάταια βδελύγματα, καὶ (εἶδον) πάντα τὰ εἴ-
   δωλα οἴκου Ἰσραὴλ διαγεγραμμένα ἐπ’ αὐτοῦ τοίχου κύκλῳ κύκλῳ.