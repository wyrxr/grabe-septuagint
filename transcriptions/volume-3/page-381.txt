ΚΕΦ. Β΄.                                             ΘΡΗΝΟΙ                                         1313
ἁμαρτημάτων μου, ὅτι πολλοὶ οἱ στεναγμοί μου, καὶ ἡ καρδία
μου λυπεῖται.
                               ΚΕΦ. Β΄. ΙΙ.

                                  Ἄλεφ.
Πῶς ἐγνώρισεν ἐν ὀργῇ αὐτοῦ Κύριος τὴν θυγατέρα 1
Σιών, κατέῤῥιψεν ἐξ οὐρανοῦ εἰς γῆν δόξασμα Ἰσραήλ, καὶ οὐκ
ἐμνήσθη ὑποποδίου ποδῶν αὐτοῦ ἐν ἡμέρᾳ ὀργῆς θυμοῦ αὐτοῦ.

                                  Βήθ.
Κατεπόντισε Κύριος, οὐ φεισάμενος, πάντα τὰ ὡραῖα Ἰακὼβ 2
καθεῖλεν ἐν θυμῷ αὐτοῦ, τὰ ὀχυρώματα τῆς θυγατρὸς Ἰούδα
ἐκόλλησεν εἰς τὴν γῆν, ἐβεβήλωσεῦ εἰς τὴν γῆν βασιλέα αὐτῆς,
καὶ ἄρχοντας αὐτῆς.

                                 Γίμελ.
Συνέκλασεν ἐν ὀργῇ θυμοῦ αὐτοῦ πᾶν κέρας Ἰσραήλ, ἀπέστρε- 3
ψεν εἰς τὰ ὀπίσω δεξιὰν αὐτοῦ ἀπὸ προσώπου ἐχθροῦ, καὶ
ἀνῆψεν ἐν Ἰακὼβ ὡς πῦρ φλόγα, καὶ κατέφαγε πάντα τὰ κύκλῳ.

                                 Δάλεθ.
Ἐνέτεινε τόξον αὐτοῦ ὡς ἐχθρός, ἐπενάντιος, ἐστερέωσε δεξιὰν 4
αὐτοῦ ὡς ὑπεναντίος, καὶ ἀπέκτεινε πάντα τὰ ἐπιθυμήματα τῶν
ὀφθαλμῶν μου ἐν σκηνῇ θυγατρὸς Σιών, ἐξέχεεν ὡς πῦρ τὸν
θυμὸν αὐτοῦ.

                                   Ἧ.
Ἐγενήθη Κύριος ὡς ἐχθρός, κατεπόντισεν Ἰσραήλ, κατεπόντισε 5
πάσας τὰς βάσεις αὐτῆς· διέφθειρε τὰ ὀχυρώματα αὐτῆς, καὶ
ἐπλήθυνεν ἐν τῇ θυγατρὶ Ἰούδα ταπεινούμενον καὶ τεταπει-
νωμένην.

                                  Οὔαῦ.
Καὶ διεπάταξεν ὡς ἄμπελον τὸ σκήνωμα αὐτοῦ, διέφθειρεν ἑορτὴν 6
αὐτοῦ· ἐπελάθετο Κύριος ὃ ἐποίησεν ἐν Σιὼν ἑορτῆς καὶ σαββά-
του, καὶ παρώξυνεν ἐμβριμήματι ὀργῆς αὐτοῦ βασιλέα καὶ ἱερέα
καὶ ἄρχοντα.

                                  Ζαΐν.
Ἀπώσατο θυσιαστήριον αὐτοῦ Κύριος, ἀπετίναξεν ἁγίασμα αὐτοῦ, 7
συνέτριψεν ἐν χειρὶ ἐχθροῦ τεῖχος βάρεων αὐτῆς. φωνὴν ἔδωκαν
ἐν οἴκῳ Κυρίου ὡς ἐν ἡμέρᾳ ἑορτῆς.