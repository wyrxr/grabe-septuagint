1308 IΕΡΕΜΙΑΣ ΚΕΦ. ΜΘ΄. Ν΄.
γύπτου ἐνοικεῖν ἐκεῖ, ἐκλείψουσιν ἐν τῇ ῥομφαίᾳ, καὶ ἐν τῷ λιμῷ
καὶ ἐν θανάτῳ, καὶ οὐκ ἔσται αὐτῶν οὐδεὶς σῳζόμενος ἀπὸ τῶν
18 κακῶν, ὧν ἐγὼ ἐπάγω ἐπ᾿ αὐτούς. Ὅτι οὕτως εἶπε Κύριος τῶν
δυνάμεων ὁ Θεὸς Ἰσραήλ· ὅτι καθὼς ἔσταξεν ὁ θυμός μου καὶ ἡ
ὀργή μου ἐπὶ τοὺς κατοικοῦντας Ἱερουσαλήμ, οὕτως στάξει ὁ θυ-
μός μου ἐφ᾿ ὑμᾶς, εἰσελθόντων ὑμῶν εἰς Αἴγυπτον· καὶ ἔσεσθε εἰς
ἀπάτην, καὶ ὑποχείριοι, καὶ εἰς ἀράν, καὶ εἰς ὀνειδισμόν, καὶ οὐ μὴ
19 ἴδητε οὐκέτι τὸν τόπον τοῦτον, ἃ ἐλάλησε Κύριος ἐφ᾿ ὑμᾶς τοὺς κα-
ταλοίπους Ἰούδα, μὴ εἰσέλθητε εἰς Αἴγυπτον· καὶ νῦν γνόντες
20 γνώσεσθε ὅτι διεμαρτυράμην ὑμῖν σήμερον· ὅτι ἐπονηρεύσασθε ἐν
ταῖς ψυχαῖς ὑμῶν ἀποστείλαντές με πρὸς Κύριον τὸν Θεὸν ὑμῶν,
λέγοντες· πρόσευξαι περὶ ἡμῶν πρὸς Κύριον τὸν Θεὸν ἡμῶν, καὶ
κατὰ πάντα ἃ ἂν λαλήσῃ σοι Κύριος ὁ Θεὸς ὑμῶν, οὕτως ἀπάγ-
21 γειλον ἡμῖν, καὶ ποιήσομεν. Καὶ ἀπήγγειλα ὑμῖν σήμερον, καὶ
οὐκ εἰσηκούσατε τῆς φωνῆς Κυρίου τοῦ Θεοῦ ὑμῶν, ἧς ἀπέστειλέ
22 με πρὸς ὑμᾶς. Καὶ νῦν ἴστε γινώσκοντες, ὅτι ἐν ῥομφαίᾳ καὶ
ἐν λιμῷ καὶ ἐν θανάτῳ ἐκλείψετε ἐν τῷ τόπῳ, οὗ ὑμεῖς βού-
λεσθε εἰσελθεῖν κατοικεῖν ἐκεῖ.

ΚΕΦ. Ν΄. L.
(Hebr. XLIII).

1 ΚΑΙ ἐγενήθη, ὡς ἐπαύσατο Ἱερεμίας λέγων πρὸς πάντα τὸν λαὸν
πάντας τοὺς λόγους Κυρίου Θεοῦ αὐτῶν, οὓς ἀπέστειλεν αὐτὸν Κύ-
2 ριος ὁ Θεὸς αὐτῶν πρὸς αὐτοὺς πάντας τοὺς λόγους τούτους, καὶ
εἶπεν Ἀζαρίας υἱὸς Μαασαίου, καὶ Ἰωάναν υἱὸς Κάρηε, καὶ
πάντες οἱ ἄνδρες οἱ ὑπερήφανοι, οἱ εἰπόντες τῷ Ἱερεμία, λέγον-
τες, ψεύδη, οὐκ ἀπέστειλέ σε Κύριος ὁ Θεὸς ἡμῶν πρὸς ἡμᾶς,
3 εἰπεῖν, μὴ εἰσέλθητε εἰς Αἴγυπτον κατοικεῖν ἐκεῖ, ἀλλ᾿ ἡ Βα-
ροὺχ υἱὸς Νηρίου συμβάλλει σε πρὸς ἡμᾶς, ἵνα δῷς ἡμᾶς εἰς
χεῖρας τῶν Χαλδαίων, τοῦ θανατῶσαι ἡμᾶς, καὶ τοῦ ἀποκισθῆναι
4 ἡμᾶς εἰς Βαβυλῶνα. Καὶ οὐκ ἤκουσεν Ἰωάναν υἱὸς Καριέ, καὶ
πάντες οἱ ἡγεμόνες τῆς δυνάμεως, καὶ πᾶς ὁ λαὸς τῆς φωνῆς Κυ-
5 ρίου, κατοικῆσαι ἐν γῇ Ἰούδα. Καὶ ἔλαβεν Ἰωάναν υἱὸς Καριέ,
καὶ πάντες οἱ ἡγεμόνες τῆς δυνάμεως ἅπαντας τοὺς καταλοίπους
Ἰούδα, τοὺς ἀποστρέψαντας ἐκ πάντων τῶν ἐθνῶν, οὓς διεσπά-