ΚΕΦ. ΚΔʹ. ΠΑΡΟΙΜΙΑΙ. 1093
λεμος, βοήθεια δὲ μετὰ καρδίας βουλευτικῆς. Σοφία καὶ ἔννοια 7
ἀγαθὴ ἐν πύλαις σοφῶν· σοφοὶ οὐκ ἐκκλίνουσιν ἐκ στόματος Κυ-
ρίου, ἀλλὰ λογίζονται ἐν συνεδρίᾳ. ᾿Απαιδεύτοις συναντᾷ θάνα- 8
τος, ἀποθνήσκει δὲ ἄφρων ἐν ἁμαρτίαις. ᾿Ακαθαρσία ἀνδρὶ λοιμῷ· 9
ἐμολυνθήσεται ἐν ἡμέρᾳ κακῇ καὶ ἐν ἡμέρᾳ θλίψεως, ἕως ἂν ἐκ- 10
λείπῃ. Ῥῦσαι ἀγομένους εἰς θάνατον, καὶ ἐκπρίου κτεινομένους, 11
μὴ φείσῃ. Ἐὰν δὲ εἴπῃς· οὐκ οἶδα τοῦτον, γίνωσκε, ὅτι ὁ Κύριος 12
καρδίας πάντων γινώσκει, καὶ ὁ πλάσας πνοὴν πᾶσιν, αὐτὸς οἶδε
πάντα, ὃς ἀποδώσει ἑκάστῳ κατὰ τὰ ἔργα αὐτοῦ. Φάγε μέλι υἱέ, 13
ἀγαθὸν γὰρ κηρίον, ἵνα γλυκανθῇ σου ὁ φάρυγξ. οὕτως αἴσθησις 14
σοφίας τῇ σῇ ψυχῇ· ἐὰν γὰρ εὕρῃς, ἔσται καλὴ ἡ τελευτή σου, καὶ
ἐλπίς σε οὐκ ἐγκαταλείψει. Μὴ προσαγάγῃς ἀσεβῆ νομῇ δικαίου, 15
μηδὲ ἀπατηθῇς χορτασίᾳ κοιλίας. Ἑπτάκις γὰρ πεσεῖται ὁ δίκαιος, 16
καὶ ἀναστήσεται· οἱ δὲ ἀσεβεῖς ἀσθενήσουσιν ἐν κακοῖς. Ἐὰν πέσῃ 17
ὁ ἐχθρός σου, μὴ ἐπιχαρῇς αὐτῷ, ἐν δὲ τῷ ὑποσκελίσματι αὐτοῦ
μὴ ἐπαίρου· ὅτι ἔψεται Κύριος καὶ οὐκ ἀρέσει αὐτῷ, καὶ ἀποστρέ- 18
ψει τὸν θυμὸν αὐτοῦ ἀπ᾿ αὐτοῦ. Μὴ χαῖρε ἐπὶ κακοποιοῖς, μηδὲ 19
ζήλου ἁμαρτωλούς· οὐ γὰρ μὴ γένηται ἔκγονα πονηρῷ, λαμπτὴρ 20
δὲ ἀσεβῶν σβεσθήσεται. Φοβοῦ τὸν Θεὸν υἱὲ καὶ βασιλέα, καὶ μηδ᾿ 21
ἑτέρῳ αὐτῶν ἀπειθήσῃς· ἐξαίφνης γὰρ τίσονται τοὺς ἀσεβεῖς, τὰς 22
δὲ τιμωρίας ἀμφοτέρων τίς γνώσεται; λόγον φυλασσόμενος υἱός,
ἀπωλείας ἐκτὸς ἔσται· δεχόμενος δὲ ἐδέξατο αὐτόν. Μηδὲν ψεῦδος
ἀπὸ γλώσσης βασιλέως λεγέσθω, καὶ οὐδὲν ψεῦδος ἀπὸ γλώσσης
αὐτοῦ οὐ μὴ ἐξέλθῃ. Μάχαιρα γλώσσα βασιλέως καὶ οὐ σαρκίνη·
ὃς δ᾿ ἂν παραδοθῇ, συντριβήσεται. Ἐὰν γὰρ ὀξυνθῇ ὁ θυμὸς αὐ-
τοῦ, σὺν νεύροις ἀνθρώπους ἀναλίσκει, καὶ ὀστᾶ ἀνθρώπων κατα-
τρώγει, καὶ συγκαίει ὥσπερ φλόξ, ὥστε ἄβρωτα εἶναι νεοσσοῖς ἀε-
τῶν. Τοὺς (δὲ) ἐμοὺς λόγους υἱὲ φοβήθητι, καὶ δεξάμενος αὐτοὺς 1
μετανόει. Τάδε λέγει ὁ ἀνὴρ τοῖς πιστεύουσι Θεῷ, καὶ παύομαι.
᾿Αφρονέστατος γὰρ εἰμι πάντων ἀνθρώπων, καὶ φρόνησις ἀνθρώ- 2
που οὐκ ἔστιν ἐν ἐμοί. Θεὸς δὲ δεδίδαχέ με σοφίαν, καὶ γνῶσιν 3
ἁγίων ἔγνωκα. Τίς ἀνέβη εἰς τὸν οὐρανόν, καὶ κατέβη; τίς συν- 4
ήγαγεν ἀνέμους ἐν κόλπῳ; τίς συνέστρεψεν ὕδωρ ἐν ἱματίῳ; τίς
ἐκράτησε πάντων τῶν ἄκρων τῆς γῆς; τί ὄνομα αὐτῷ; ἢ τί ὄνο- 5
μα τῷ τέκνῳ αὐτοῦ, ἵνα γνῷς. Πάντες λόγοι Θεοῦ πεπυρωμένοι·
ὑπερασπίσει δὲ αὐτὸς τῶν εὐλαβουμένων αὐτόν. Μὴ προσθῇς τοῖς 6