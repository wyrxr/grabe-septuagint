ΔΑΝΙΗΛ.
ΚΑΙ ἦν ἀνὴρ οἰκῶν ἐν Βαβυλῶνι, καὶ ὄνομα αὐτῷ Ἰωα-
κείμ. Καὶ ἔλαβε γυναῖκα, ᾗ ὄνομα Σουσάννα, θυγάτηρ Χελκίου,
καλὴ σφόδρα, καὶ φοβουμένη τὸν Κύριον. Καὶ οἱ γονεῖς αὐτῆς δί-
καιοι, καὶ ἐδίδαξαν τὴν θυγατέρα αὐτῶν κατὰ τὸν νόμον Μωσῆ.
Καὶ ἦν Ἰωακεὶμ πλούσιος σφόδρα, καὶ ἦν αὐτῷ παράδεισος γει-
τνιῶν τῷ οἴκῳ αὐτοῦ· καὶ πρὸς αὐτὸν προσήγοντο οἱ Ἰουδαῖοι,
διὰ τὸ εἶναι αὐτὸν ἔνδοξότερον πάντων. Καὶ ἀπεδείχθησαν δύο
πρεσβύτεροι ἐκ τοῦ λαοῦ κριταὶ ἐν τῷ ἐνιαυτῷ ἐκείνῳ, περὶ ὧν
ἐλάλησεν ὁ δεσπότης, ὅτι ἐξῆλθεν ἀνομία ἐκ Βαβυλῶνος ἐκ πρε-
σβυτέρων κριτῶν, οἳ ἐδόκουν κυβερνᾶν τὸν λαόν. Οὗτοι προσε-
καρτέρουν ἐν τῇ οἰκίᾳ Ἰωακεὶμ, καὶ ἤρχοντο, πρὸς αὐτοὺς πάν-
τες οἱ κρινόμενοι. Καὶ ἐγένετο, ἡνίκα ἀπέτρεχεν ὁ λαὸς μέσον
ἡμέρας, εἰσεπορεύετο Σουσάννα, καὶ περιεπάτει ἐν τῷ παραδείσῳ
τοῦ ἀνδρὸς αὐτῆς. Καὶ ἐθεώρουν αὐτὴν οἱ δύο πρεσβύτεροι καθ᾿
ἡμέραν εἰσπορευομένην, καὶ περιπατοῦσαν, καὶ ἐγένοντο ἐν ἐπι-
θυμίᾳ αὐτῆς, καὶ διέστρεψαν τὸν ἑαυτῶν νοῦν, καὶ ἐξέκλιναν
τοὺς ὀφθαλμοὺς αὐτῶν, τοῦ μὴ βλέπειν εἰς τὸν οὐρανὸν, μηδὲ
μνημονεύειν κριμάτων δικαίων. Καὶ ἦσαν ἀμφότεροι κατανενυγ-
μένοι περὶ αὐτῆς, καὶ οὐκ ἀπήγγειλαν ἀλλήλοις τὴν ὀδύνην αὐ-
τῶν, ὅτι ἠσχύνοντο ἀπαγγεῖλαι τὴν ἐπιθυμίαν αὐτῶν, ὅτι ἤθε-
λον συγγενέσθαι αὐτῇ, καὶ παρετηροῦσαν φιλοτίμως καθ᾿ ἡμέ-
ραν ὁρᾶν αὐτήν. Καὶ εἶπαν ἕτερος τῷ ἑτέρῳ· πορευθῶμεν δὴ εἰς
οἶκον, ὅτι ὥρα ἀρίστου ἐστί· καὶ ἐξελθόντες διεχωρίσθησαν ἀπ᾿
ἀλλήλων, καὶ ἀνακάμψαντες ἦλθον ἐπιτοαυτό, καὶ ἀνετάζοντες
ἀλλήλους τὴν αἰτίαν, ὡμολόγησαν τὴν ἐπιθυμίαν αὐτῶν· καὶ
τότε κοινῇ συντετάξαντο καιρὸν, ὅτε αὐτὴν δυνήσονται εὑρεῖν μό-
νην. Καὶ ἐγένετο ἐν τῷ παρατηρεῖν αὐτοὺς ἡμέραν εὔθετον, εἰ-
σῆλθέ ποτε καθὼς ἐχθὲς καὶ τρίτης ἡμέρας μετὰ δύο μόνων κορα-
σίων, καὶ ἐπεθύμησε λούσασθαι ἐν τῷ παραδείσῳ, ὅτι καῦμα ἦν.
Καὶ οὐκ ἦν οὐδεὶς ἐκεῖ πλὴν οἱ δύο πρεσβύτεροι κεκρυμμένοι, καὶ
παρατηροῦντες αὐτήν. Καὶ εἶπε τοῖς κορασίοις αὐτῆς, ἐνέγκατε δὴ