ΚΕΦ. ΞΑ΄. ΞΒ΄. ΗΣΑΙΑΣ 1205
λείμμα εὐφροσύνης τοῖς πενθοῦσι, καταστολὴν δόξης ἀντὶ πνεύ-
ματος ἀκηδίας· καὶ κληθήσονται γενεαὶ δικαιοσύνης, φύτευμα
Κυρίου εἰς δόξαν· καὶ οἰκοδομήσουσιν ἐρήμους αἰωνίας, ἐξερημω- 4
μένας προτέρων ἐξαναστήσουσι, καὶ καινιοῦσι πόλεις ἐρήμους, ἐ-
ξερημωμένας εἰς γενεὰς καὶ γενεάς. Καὶ ἥξουσιν ἀλλογενεῖς ποι- 5
μαίνοντες τὰ πρόβατά σου, καὶ ἀλλόφυλοι ἀροτῆρες καὶ ἀμπε-
λουργοὶ ὑμῶν. Ὑμεῖς δὲ ἱερεῖς Κυρίου κληθήσεσθε, (καὶ) λει- 6
τουργοὶ Θεοῦ ἡμῶν, ῥηθήσεται ὑμῖν· ἰσχὺν ἐθνῶν κατέδεσθε,
καὶ ἐν τῷ πλούτῳ αὐτῶν θαυμασθήσεσθε. Ἀντὶ τῆς αἰσχύνης 7
ὑμῶν διπλᾶς καὶ ἐντροπῆς ἀγαλλιάσονται μερὶς αὐτῶν· οὕτως
ἐκ δευτέρας κληρονομήσουσι τὴν γῆν, καὶ εὐφροσύνη αἰώνιος ὑ-
πὲρ κεφαλῆς αὐτῶν. Ἐγὼ γὰρ εἰμι Κύριος ὁ ἀγαπῶν δικαιο- 8
σύνην, καὶ μισῶν ἁρπάγματα ἐξ ἀδικίας· καὶ δώσω τὸν μίσθον
αὐτῶν δικαίους, καὶ διαθήκην αἰώνιον διαθήσομαι αὐτοῖς. Καὶ 9
γνωσθήσεται ἐν τοῖς ἔθνεσι τὸ σπέρμα αὐτῶν, καὶ τὰ ἔκγονα
αὐτῶν ἐν μέσῳ τῶν λαῶν· πᾶς ὁ ὁρῶν αὐτοὺς ἐπιγνώσεται αὐ-
τούς, ὅτι οὗτοί εἰσι σπέρμα εὐλογημένον ὑπὸ Θεοῦ, καὶ ἐν εὐ- 10
φροσύνῃ εὐφρανθήσονται ἐπὶ Κυρίῳ. Ἀγαλλιάσθω ἡ ψυχή μου
ἐπὶ τῷ Κυρίῳ· ἐνέδυσε γάρ με ἱμάτιον σωτηρίου, καὶ χιτῶνα
εὐφροσύνης· ὡς νυμφίῳ περιέθηκε μοι μίτραν, καὶ ὡς νύμφην
κατεκόσμησέ με κόσμῳ. Καὶ ὡς γῆ αὔξουσα τὸ ἄνθος αὐτῆς, 11
καὶ ὡς κῆπος τὰ σπέρματα αὐτοῦ ἀνατέλλει· οὕτως ἀνατελεῖ
Κύριος Κύριος δικαιοσύνην καὶ ἀγαλλίαμα ἐναντίον πάντων τῶν
ἐθνῶν.

ΚΕΦ. ΞΒ΄. LXII.

ΔΙΑ Σιὼν οὐ σιωπήσομαι, καὶ διὰ Ἱερουσαλὴμ οὐκ ἀνήσω, 1
ἕως ἂν ἐξέλθῃ ὡς φῶς δικαιοσύνη αὐτῆς, τὸ δὲ σωτήριόν μου ὡς
λαμπὰς καυθήσεται. Καὶ ὄψονται ἔθνη τὴν δικαιοσύνην σου, καὶ 2
πάντες βασιλεῖς τὴν δόξαν σου, καὶ καλέσει σε τὸ ὄνομά σου τὸ
καινόν, ὃ ὁ Κύριος ὀνομάσει αὐτό. Καὶ ἔσῃ στέφανος κάλλους ἐν 3
χειρὶ Κυρίου, καὶ διάδημα βασιλείας ἐν χειρὶ Θεοῦ σου. Καὶ 4
οὐκέτι κληθήσῃ καταλελειμμένη, καὶ ἡ γῆ σου οὐ κληθήσεται
ἔτι ἔρημος· σοὶ γὰρ κληθήσεται θέλημα ἐμόν, καὶ τῇ γῇ σου οἰ-
κουμένη· Ὅτι εὐδόκησε Κύριος ἐν σοί, καὶ ἡ γῆ σου συνοικηθή-
σεται. Καὶ ὡς συνοικῶν νεανίσκος παρθένῳ, οὕτως κατοικήσουσιν 5