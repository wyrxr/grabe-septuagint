ΚΕΦ. ΙΕ´. ΙΕΡΕΜΙΑΣ 1239
σεν ἐν Ἱερουσαλήμ. Τίς φείσεται ἐπὶ σοί; καὶ τίς 5
δειλιάσει ἐπὶ σοί; ἢ τίς ἀνακάμψει ἐρωτῆσαι εἰς εἰρήνην σοι;
Σὺ ἀπεστράφης με, λέγει Κύριος· ὀπίσω μου πορεύσῃ, καὶ ἐκτε- 6
νῶ τὴν χεῖρά μου ἐπὶ σὲ, καὶ διαφθερῶ σε, καὶ οὐκέτι ἀνήσω
αὐτούς. Καὶ διασπερῶ αὐτοὺς ἐν διασπορᾷ, ἐν πύλαις λαοῦ μου 7
ἠτεκνώθησαν, ἀπώλεσαν τὸν λαόν μου διὰ τὰς κακίας αὐτῶν, 8
καὶ οὐκ ἐπεστράφησαν. Ἐπληθύνθησαν ἐπ’ ἐμὲ χῆραι αὐτῶν ὑ- 8
πὲρ τὴν ἄμμον τῆς θαλάσσης· ἐπήγαγον ἐπὶ μητέρα νεανίσκους
ταλαιπωρίαν ἐν μεσημβρίᾳ, ἐπέῤῥιψαν ἐπ’ αὐτὴν ἐξαίφνης τρόμον
καὶ σπουδήν. Ἐκενώθη ἡ τίκτουσα ἑπτά, ἀπεκάκησεν ἡ ψυχὴ 9
αὐτῆς, ἔπεδυ ὁ ἥλιος αὐτῇ ἔτι μεσούσης τῆς ἡμέρας, κατησχύνθη
καὶ ὠνειδίσθη· τοὺς καταλοίπους αὐτῶν εἰς μάχαιραν δώσω ἐ-
ναντίον τῶν ἐχθρῶν αὐτῶν, φησὶ Κύριος. Οἴμοι ἐγὼ, μῆτερ, 10
ὡς τ.να με ἔτεκες ἄνδρα δικαζόμενον, καὶ διακρινόμενον πάσῃ τῇ γῇ·
οὔτε ὠφέλησα, οὔτε ὠφέλησέ με οὐδεὶς· ἡ ἰσχύς μου ἐξέλιπεν ἐν τοῖς
καταρωμένοις με. Γένοιτο δέσποτα, κατευθυνόντων αὐτῶν· εἰ μὴ 11
παρέστην σοι ἐν καιρῷ τῶν κακῶν αὐτῶν, καὶ ἐν καιρῷ θλίψεως αὐ-
τῶν, εἰς ἀγαθὰ πρὸς τὸν ἐχθρόν. Εἰ γνωσθήσεται σίδηρος; καὶ πε- 12
ριβόλαιον χαλκοῦν ἡ ἰσχύς σου. Καὶ τοὺς θησαυρούς σου εἰς προ- 13
νομὴν δώσω ἀντάλλαγμα, διὰ πάσας τὰς ἁμαρτίας σου· καὶ ἐν
πᾶσι τοῖς ὁρίοις σου. Καὶ καταδουλώσω σε κύκλῳ τοῖς ἐχθροῖς 14
σου, ἐν τῇ γῇ ᾗ οὐκ ᾔδεις· ὅτι πῦρ ἐκκέκαυται ἐκ τοῦ θυμοῦ
μου, ἐφ’ ὑμᾶς καυθήσεται. Σὺ ἔγνως, Κύριε, μνήσθητί μου, καὶ 15
ἐπίσκεψαί με, καὶ ἀθωῶσόν με ἀπὸ τῶν καταδιωκόντων με, μὴ
εἰς μακροθυμίαν σου λάβῃς με· γνῶθι, ὡς ἔλαβον περὶ σοῦ ὀ-
νειδισμὸν ὑπὸ τῶν ἀθετούντων τοὺς λόγους σου, συντέλεσον 16
αὐτοὺς, καὶ ἔσται ὁ λόγος σου ἐμοὶ εἰς εὐφροσύνην καὶ χαρὰν καρ-
δίας μου, ὅτι ἐπικέκληται τὸ ὄνομά σου ἐπ’ ἐμοὶ, Κύριε παντο-
κράτωρ. Οὐκ ἐκάθισα ἐν συνεδρίῳ αὐτῶν παιζόντων, ἀλλὰ εὐ- 17
λαβόμην ἀπὸ προσώπου χειρός σου· καταμόνας ἐκαθήμην, ὅτι
πικρίας ἐνεπλήσθην. Ἵνατί οἱ λυποῦντές με κατισχύουσί μου; ἢ 18
πληγή μου στερεά, πόθεν ἰάσομαι; γινομένη μοι ἐγενήθη ὡς
ὕδωρ ψευδές, οὐκ ἔχον πίστιν. Διὰ τοῦτο τάδε λέγει Κύριος· 19
ἐὰν ἐπιστρέψῃς, καὶ ἀποκαταστήσω σε, καὶ πρὸ προσώπου μου
στῇσῃ· καὶ ἐὰν ἐξαγάγῃς τίμιον ἀπὸ ἀναξίου, ὡς στόμα μου
ἔσῃ· καὶ ἀναστρέψουσιν αὐτοὶ πρὸς σὲ, καὶ σὺ οὐκ ἀναστρέψεις