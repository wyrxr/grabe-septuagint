ΚΕΦ. ΙΑ'. ΙΒ'.           Ὡ Σ Η          1465

τοῦ· ὅτι οὐκ ἠθέλησεν ἐπιστρέψαι.
ταῖς πόλεσιν αὐτοῦ, καὶ κατέπαυσεν ἐν ταῖς χερσὶν αὐτοῦ· καὶ 6
φάγονται ἐκ τῶν διαβουλίων αὐτῶν. Καὶ δ λαὸς αὐτοῦ ἐπικρε- 7
μάμενος ἐκ τῆς κατοικίας αὐτοῦ· διὸ Θεὸς ἐπὶ τὰ τίμια αὐ-
τοῦ θυμωθήσεται, καὶ οὐ μὴ ὑψώσῃ αὐτόν. Τί σε διαβῶ Ἐφραίμ; 8
ὑπερασπιῶ σου Ἰσραήλ; τί σε διαβῶ; ὡς Ἀδάμα θήσομαί σε καὶ
ὡς Σεβοείμ; μετεστράφη ἡ καρδία μου ἐν τῷ αὐτῷ, συνεταράχθη
ἡ μεταμέλειά μου· οὐ μὴ ποιήσω κατὰ τὴν ὀργὴν τοῦ θυμοῦ μου, 9
οὐ μὴ ἐγκαταλίπω τοῦ ἐξαλειφθῆναι τὸν Ἐφραίμ· διότι Θεὸς ἐγώ
εἰμι, καὶ οὐκ ἄνθρωπος. Ἐν σοὶ ἅγιος, καὶ εἰσελεύσομαι εἰς
πόλιν· ὀπίσω Κυρίου πορεύσομαι· ὡς λέων ἐρεύξεται, ὅτι αὐτὸς 10
ὠρύσεται, καὶ ἐκστήσονται τέκνα ὑδάτων· καὶ ἐκστήσονται ὡς 11
ὄρνεον ἐξ Αἰγύπτου, καὶ ὡς περιστερὰ ἐκ γῆς Ἀσσυρίων· καὶ ἀπο-
καταστήσω αὐτοὺς εἰς τοὺς οἴκους αὐτῶν, λέγει Κύριος. Ἐκύ- 12
κλωσέ με ἐν ψεύδει Ἐφραίμ, καὶ ἐν ἀσεβείᾳ οἶκος Ἰσραὴλ καὶ
Ἰούδα· νῦν ἔγνω αὐτοὺς δ Θεός, καὶ λαὸς ἅγιος κληθήσεται Θεοῦ.

ΚΕΦ. ΙΒ'. ΧΙΙ.

Ὁ δὲ Ἐφραὶμ πονηρὸν πνεῦμα, ἐδίωξε καύσωνα ὅλην τὴν ἡμέ- 1
ραν· κενὰ καὶ μάταια ἐπλήθυνε, καὶ διαθήκην μετὰ Ἀσσυρίων
διέθετο, καὶ ἔλαιον εἰς Αἴγυπτον ἐνεπορεύετο. Καὶ κρίσις τῷ 2
Κυρίῳ πρὸς τὸν Ἰούδαν, τοῦ ἐκδικῆσαι τὸν Ἰακώβ· κατὰ τὰς ὁδοὺς
αὐτοῦ καὶ κατὰ τὰ ἐπιτηδεύματα αὐτοῦ ἀνταποδώσει αὐτῷ. Ἐν 3
τῇ κοιλίᾳ ἐντέρνισε τὸν ἀδελφὸν αὐτοῦ, καὶ ἐν κόποις αὐτοῦ ἐνί-
σχυσε πρὸς τὸν Θεόν· καὶ ἐνίσχυσε μετὰ ἀγγέλου, καὶ ἠδυνάσθη. 4
Ἔκλαυσαν, ἐδεήθησάν μου· ἐν τῷ οἴκῳ Ὢν εὕροσάν με, καὶ ἐκεῖ
ἐλαλήθη πρὸς αὐτούς. Ὁ δὲ Κύριος ὁ Θεὸς ὁ παντοκράτωρ ἔσται 5
μνημόσυνον αὐτοῦ. Καὶ σὺ ἐν Θεῷ σου ἐπιστρέψεις, ἔλεον καὶ 6
κρῖμα φυλάσσου, καὶ ἔγγιζε πρὸς τὸν Θεόν σου διαπαντός. Χα- 7
ναὰν ἐν χειρὶ αὐτοῦ ζυγὸς ἀδικίας, καταδυναστεύειν ἠγάπησε.
Καὶ εἶπεν Ἐφραίμ· πλὴν πεπλούτηκα, εὕρηκα ἀναψυχὴν ἐμαυτῷ· 8
πάντες οἱ πόνοι αὐτοῦ οὐχ εὑρεθήσονται αὐτῷ, διὰ ἀδικίας ἃς
ἥμαρτεν. Ἐγὼ δὲ Κύριος ὁ Θεός σου ἀνήγαγόν σε ἐκ γῆς Αἰγύ- 9
πτου· ἔτι κατοικιῶ σε ἐν σκηναῖς, καθὼς ἡμέρα ἑορτῆς· καὶ λα- 10
λήσω πρὸς προφήτας, καὶ ἐγὼ ὁράσεις ἐπλήθυνα, καὶ ἐν χερσὶ
(Τόμ. Γ'.) 34