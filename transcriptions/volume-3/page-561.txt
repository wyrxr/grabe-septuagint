ΝΑ Ο Υ Μ 1499
ΚΕΦ. Β΄. ΙΙ.

ΙΔΟΥ ἐπὶ τὰ ὄρη οἱ πόδες εὐαγγελιζομένου, καὶ ἀπαγγέλ- 1
λοντος εἰρήνην· ἑόρταζε Ἰούδα τὰς ἑορτάς σου, ἀπόδος τὰς εὐχάς
σου, διότι οὐ μὴ προσθῶσιν ἔτι τοῦ διελθεῖν διά σου εἰς παλαίω-
σιν· συντετέλεσται, ἐξῆρται· ἀνέβη ἐμφυσῶν εἰς πρόσωπόν σου, 2
ἐξαιρούμενός σε ἐκ θλίψεως. σκόπευσον ὁδὸν, κράτησον ὀσφύος,
ἄνδρισε τῇ ἰσχύϊ σφόδρα· διότι ἀπέστρεψε Κύριος τὴν ὕβριν Ἰα- 3
κώβ, καθὼς ὕβριν τοῦ Ἰσραήλ, διότι ἐκτινάξοντες ἐξετίναξαν
αὐτοὺς, καὶ τὰ κλήματα αὐτῶν διέφθειραν. Ὅπλα δυναστείας 4
αὐτῶν ἐξ ἀνθρώπων, ἄνδρας δυνατοὺς ἐμπαίζοντας ἐν πυρί· αἱ
ἡνίαι τῶν ἁρμάτων αὐτῶν ἐν ἡμέρᾳ ἑτοιμασίας αὐτοῦ, καὶ οἱ
ἱππεῖς θορυβηθήσονται ἐν ταῖς ὁδοῖς, καὶ συγχυθήσονται τὰ ἄρ- 5
ματα, καὶ συμπλακήσονται ἐν ταῖς πλατείαις· ἡ ὅρασις αὐτῶν
ὡς λαμπάδες πυρὸς, καὶ ὡς ἀστραπαὶ διατρέχουσαι. Καὶ μνη- 6
σθήσονται οἱ μεγιστᾶνες αὐτῶν, καὶ φεύξονται ἡμέρας, καὶ ἀσθε-
νήσουσιν ἐν ταῖς πορείαις αὐτῶν, καὶ σπεύσουσιν ἐπὶ τὰ τείχη αὐ-
τῆς, καὶ ἑτοιμάσουσι τὰς προφυλακὰς αὐτῶν. πύλαι τῶν πόλεων
διηνοίχθησαν, καὶ τὰ βασίλεια διέπεσαν, καὶ ἡ ὑπόστασις ἀπεκα- 7
λύφθη· καὶ αὕτη ἀνέβαινε, καὶ αἱ δοῦλαι αὐτῆς ἤγοντο, καθὼς
περιστεραὶ φθεγγόμεναι ἐν ταῖς καρδίαις αὐτῶν. Καὶ Νινεϋ ἦν 8
ὡς κολυμβήθρα ὕδατος τείχη ὕδατα αὐτῆς, καὶ αὐτοὶ φεύγοντες
οὐκ ἔστησαν, καὶ οὐκ ἦν ὁ ἐπιβλέπων. Διήρπαζον τὸ ἀργύριον, 9
διήρπαζον τὸ χρυσίον, καὶ οὐκ ἦν πέρας τοῦ κόσμου αὐτῆς· βε-
βάρυνται ὑπὲρ πάντα τὰ σκεύη τὰ ἐπιθυμητὰ αὐτῆς. Ἐκτιναγ- 10
μὸς καὶ ἀνατιναγμὸς, καὶ ἐκθρασμὸς, καὶ καρδίας θραυσμὸς, καὶ
ὑπόλυσις γονάτων, καὶ ὠδῖνες ἐπὶ πᾶσαν ὀσφῦν, καὶ τὸ πρόσω-
πον πάντων ὡς πρόσκαυμα χύτρας. ποῦ ἐστι τὸ κατοικητήριον 11
τῶν λεόντων, καὶ ἡ νομὴ ἡ οὖσα (ἐν) τοῖς σκύμνοις; οὐ ἐπορεύθη
λέων τοῦ εἰσελθεῖν, ἐκεῖ σκύμνος λέοντος, καὶ οὐκ ἦν ὁ ἔκφοβων.
Λέων ἥρπασε τὰ ἱκανὰ τοῖς σκύμνοις αὐτοῦ, καὶ ἀπένιξε τοῖς 12
λέουσιν αὐτοῦ· καὶ ἔπλησε θήρας νοσσιὰν αὐτοῦ, καὶ τὸ κατοικη-
τήριον αὐτοῦ ἁρπαγῆς. Ἰδοὺ ἐγὼ ἐπὶ σὲ, λέγει Κύριος ὁ παν- 13
τοκράτωρ, καὶ ἐκκαύσω ἐν καπνῷ πλῆθός σου, καὶ τοὺς λέοντάς
σου καταφάγεται ῥομφαία· καὶ ἐξολεθρεύσω ἐκ τῆς γῆς τὴν θήραν
σου, καὶ οὐκέτι οὐ μὴ ἀκουσθῇ τὰ ἔργα σου.
36*