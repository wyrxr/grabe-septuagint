1250 ΙΕΡΕΜΙΑΣ ΚΕΦ. ΚΒ΄.
κατὰ τοῦ οἴκου βασιλέως ᾿Ιούδα· Γαλαὰδ σὺ μοι ἀρχὴ τοῦ Λι-
βάνου, ἐὰν μὴ θῶ σε εἰς ἔρημον, πόλεις μὴ κατοικηθησομένας,
7 καὶ εἰσάξω ἐπὶ σὲ ἄνδρα ὀλεθρεύοντα, καὶ τὸν πέλεκυν αὐτοῦ,
καὶ ἐκκόψουσι τὰς ἐκλεκτὰς κέδρους σου, καὶ ἐμβαλοῦσιν εἰς τὸ
8 πῦρ. Καὶ διελεύσονται ἔθνη πολλὰ διὰ τῆς πόλεως ταύτης, καὶ
ἐροῦσιν ἕκαστος πρὸς τὸν πλησίον αὐτοῦ· διατί ἐποίησε Κύριος
9 οὕτως τῇ πόλει τῇ μεγάλῃ ταύτῃ; Καὶ ἐροῦσιν, ἀνθ᾿ ὧν ἐγ-
κατέλιπον τὴν διαθήκην Κυρίου τοῦ Θεοῦ αὐτῶν, καὶ προσεκύ-
10 νησαν θεοῖς ἀλλοτρίοις, καὶ ἐδούλευσαν αὐτοῖς. Μὴ κλαίετε τὸν
τεθνηκότα, μηδὲ θρηνεῖτε αὐτόν· κλαύσατε κλαυθμῷ τὸν ἐκπο-
ρευόμενον, ὅτι οὐκ ἀναστρέψει ἔτι, οὐδὲ ὄψεται τὴν γῆν πα-
11 τρίδος αὐτοῦ. Διότι τάδε λέγει Κύριος ἐπὶ Σελλὴμ υἱὸν ᾿Ιωσίου
τοῦ βασιλέως ᾿Ιούδα τὸν βασιλεύοντα ἀντὶ ᾿Ιωσία τοῦ πατρὸς
αὐτοῦ, ὃς ἐξῆλθεν ἐκ τοῦ τόπου τούτου· οὐκ ἀναστρέψει ἐκεῖ
12 οὐκέτι, ἀλλ᾿ ἢ ἐν τῷ τόπῳ, οὗ μετώκισα αὐτόν, ἐκεῖ ἀποθανεῖται,
13 καὶ τὴν γῆν ταύτην οὐκ ὄψεται ἔτι. Ὃ ὁ οἰκοδομῶν τὴν οἰκίαν
αὐτοῦ οὐκ ἐν δικαιοσύνῃ, καὶ τὰ ὑπερῷα αὐτοῦ οὐκ ἐν κρίματι,
παρὰ τῷ πλησίον αὐτοῦ ἐργᾶται δωρεάν, καὶ τὸν μισθὸν αὐτοῦ
14 οὐ μὴ ἀποδώσει αὐτῷ. Ὠκοδόμησας σεαυτῷ οἶκον σύμμετρον,
ὑπερῷα ῥιπιστὰ διεσταλμένα θυρίσι, καὶ ἐξυλωμένα ἐν κέδρῳ
15 καὶ κεχρισμένα ἐν μίλτῳ. Μὴ βασιλεύσεις, ὅτι σὺ παροξυνῇ ἐν
῎Αχαζ τῷ πατρί σου· οὐ φάγονται, καὶ οὐ πίονται· βέλτιον ἦν
16 σε ποιεῖν κρῖμα καὶ δικαιοσύνην καλήν. Οὐκ ἔγνωσαν, οὐκ ἔκρι-
ναν κρίσιν ταπεινῶν, οὐδὲ κρίσιν πένητος· οὐ τοῦτό σοι ἐστι τὸ
17 μὴ γνῶναι σε ἐμέ, λέγει Κύριος ; ᾿Ιδοὺ οὐκ εἰσιν οἱ ὀφθαλμοί
σου, οὐδὲ ἡ καρδία σου καλή, ἀλλὰ εἰς τὴν πλεονεξίαν σου, καὶ
εἰς τὸ αἷμα τὸ ἀθῷον τοῦ ἐκχέειν αὐτό, καὶ εἰς ἀδικήματα καὶ
18 εἰς φόνον, τοῦ ποιεῖν ταῦτα. Διὰ τοῦτο τάδε λέγει Κύριος ἐπὶ
᾿Ιωακεὶμ υἱὸν ᾿Ιωσία βασιλέα ᾿Ιούδα· οὐαὶ ἐπὶ τὸν ἄνδρα τού-
τον, οὐ μὴ κόψονται αὐτόν, οὐαὶ ἀδελφέ, οὐδὲ μὴ κλαύσονται
19 αὐτόν, οἴμοι Κύριε. Ταφὴν ὄνου ταφήσεται, συμφησθεὶς ῥιφή-
20 σεται ἐπέκεινα τῆς πύλης ῾Ιερουσαλήμ. ᾿Ανάβηθι εἰς τὸν Λίβα-
νον, καὶ κέκραξον, καὶ εἰς τὴν Βασὰν δὸς τὴν φωνήν σου, καὶ
βόησον εἰς τὸ πέραν τῆς θαλάσσης, ὅτι συνετερίβησαν πάντες οἱ
21 ἐρασταί σου. ᾿Ελάλησα πρὸς σὲ ἐν τῇ παραπτώσει σου, καὶ εἶ-
πας, οὐκ ἀκούσομαι· αὕτη ἡ ὁδός σου ἐκ νεότητός σου, ὅτι οὐκ