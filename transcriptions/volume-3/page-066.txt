1004                           ΨΑΛΤΗΡΙΟΝ.        ΨΑΛΜ. ΠΣʹ. ΙΙΖʹ.
3  σκηνώματα Ἰακώβ. Δεδοξασμένα ἐλαλήθη περὶ σοῦ ἡ πόλις τοῦ
4  Θεοῦ. Διάψαλμα. Μνησθήσομαι Ῥαὰβ καὶ Βαβυλῶνος τοῖς γι-
   νώσκουσί με· (καὶ) ἰδοὺ ἀλλόφυλοι, καὶ Τύρος, καὶ λαὸς Αἰθιόπων,
5  οὗτοι ἐγενήθησαν ἐκεῖ. Μή τὴ Σιὼν ἐρεῖ· ἄνθρωπος καὶ ἄνθρωπος
6  ἐγενήθη ἐν αὐτῇ; καὶ αὐτὸς ἐθεμελίωσεν αὐτὴν ὁ ὕψιστος. Κύ-
   ριος διηγήσεται ἐν γραφῇ λαῶν καὶ ἀρχόντων, τούτων τῶν γεγε-
7  νημένων ἐν αὐτῇ. Διάψαλμα. Ὡς εὐφραινομένων πάντων ἡ κατ-
   οικία ἐν σοί.

                  ΨΑΛΜ. ΠΖʹ. LXXXVII.

1                 ὨΔΗ ψαλμοῦ τοῖς υἱοῖς Κορὲ εἰς τὸ τέλος, ὑπὲρ Μαελέθ τοῦ
2  ἀποκριθῆναι, συνέσεως Αἰμὰν τῷ Ἐσδραΐτῃ. Κύριε ὁ Θεὸς τῆς
3  σωτηρίας μου, ἡμέρας ἐκέκραξα, καὶ ἐν νυκτὶ ἐναντίον σου· εἰσ-
   ἐλθέτω ἐνώπιόν σου ἡ προσευχή μου, κλῖνον τὸ οὖς σου εἰς τὴν
4  δέησίν μου (Κύριε). Ὅτι ἐπλήσθη κακῶν ἡ ψυχή μου, καὶ ἡ ζωή
5  μου τῷ ἅδῃ ἤγγισε. Προσελογίσθην μετὰ τῶν καταβαινόντων εἰς
6  λάκκον· ἐγενήθην ὡσεὶ ἄνθρωπος ἀβοήθητος, ἐν νεκροῖς ἐλεύθερος·
   ὡσεὶ τραυματίαι καθεύδοντες ἐν τάφῳ, ὧν οὐκ ἐμνήσθης ἔτι, καὶ
7  αὐτοὶ ἐκ τῆς χειρός σου ἀπώσθησαν. Ἔθεντό με ἐν λάκκῳ κα-
8  τωτάτῳ, ἐν σκοτεινοῖς καὶ ἐν σκιᾷ θανάτου. Ἐπ’ ἐμὲ ἐπεστηρί-
   χθη ὁ θυμός σου, καὶ πάντας τοὺς μετεωρισμούς σου ἐπήγαγες
9  ἐπ’ ἐμέ. Διάψαλμα. Ἐμάκρυνας τοὺς γνωστούς μου ἀπ’ ἐμοῦ·
10 ἔθεντό με βδέλυγμα ἑαυτοῖς· παρεδόθην καὶ οὐκ ἐξεπορευόμην. Οἱ
   ὀφθαλμοί μου ἠσθένησαν ἀπὸ πτωχείας· ἐκέκραξα πρὸς σὲ Κύριε
11 ὅλην τὴν ἡμέραν, διεπέτασα πρὸς σὲ τὰς χεῖράς μου. Μὴ τοῖς
   νεκροῖς ποιήσεις θαυμάσια; ἢ ἰατροὶ ἀναστήσουσι, καὶ ἐξομολογη-
12 σονταί σοι; Μὴ διηγήσεται ἐν τῷ τάφῳ τὸ ἔλεός σου, καὶ τὴν
13 ἀλήθειάν σου ἐν τῇ ἀπωλείᾳ; Μὴ γνωσθήσεται ἐν τῷ σκότει τὰ
14 θαυμάσιά σου, καὶ ἡ δικαιοσύνη σου ἐν γῇ ἐπιλελησμένῃ; Καὶ ἐγὼ
   πρὸς σὲ Κύριε ἐκέκραξα, καὶ τὸ πρωΐ ἡ προσευχή μου προφθάσει
15 σε. Ἵνατί Κύριε ἀπωθεῖς τὴν ψυχήν μου; ἀποστρέφεις τὸ πρό-
16 σωπόν σου ἀπ’ ἐμοῦ; Πτωχός εἰμι ἐγώ, καὶ ἐν κόποις ἐκ νεό-
17 τητός μου· ὑψωθεὶς δὲ ἐταπεινώθην καὶ ἐξηπορήθην. Ἐπ’ ἐμὲ
18 διῆλθον αἱ ὀργαί σου, καὶ οἱ φοβερισμοί σου ἐξετάραξάν με· ἐκύ-
19 κλωσάν με ὡς ὕδωρ ὅλην τὴν ἡμέραν, περιέσχον με ἅμα. Ἐμά-