1480 ΜΙΧΑΙΑΣ. ΚΕΦ. Α΄. Β΄.
14 Σιὼν, ὅτι ἐν σοὶ εὑρέθησαν αἱ ἀσέβειαι τοῦ Ἰσραήλ. Διὰ τοῦτο
15 δώσεις ἐξαποστελλομένους ἕως κληρονομίας Γέθ, οἴκους ματαίους·
16 εἰς κενὸν ἐγένετο τοῖς βασιλεῦσιν Ἰσραήλ, ἕως τοὺς κληρονόμους
ἀγάγω σοι κατοικοῦσα Λαχεὶς κληρονομία, ἕως Ὀδολλὰμ ἥξει
ἡ δόξα τῆς θυγατρὸς Ἰσραήλ. Ξύρησαι, καὶ κείραι ἐπὶ τὰ τέ-
κνα τὰ τρυφερά σου· ἐμπλάτυνον τὴν χηρείαν σου ὡς ἀετὸς, ὅτι
ἠχμαλωτεύθησαν ἀπὸ σοῦ.

ΚΕΦ. Β΄. ΙΙ.

1 ΕΓΕΝΟΝΤΟ λογιζόμενοι κόπους, καὶ ἐργαζόμενοι κακὰ ἐν
ταῖς κοίταις αὐτῶν, καὶ ἅμα τῇ ἡμέρᾳ συνετελοῦν αὐτά· διότι
2 οὐκ ἦραν πρὸς τὸν Θεὸν τὰς χεῖρας αὐτῶν· καὶ ἐπεθύμουν ἀγροὺς,
καὶ διήρπαζον ὀρφανοὺς, καὶ οἴκους κατεδυνάστευον, καὶ διήρ-
παζον ἄνδρα καὶ τὸν οἶκον αὐτοῦ, καὶ ἄνδρα καὶ τὴν κληρονομί-
3 αν αὐτοῦ. Διὰ τοῦτο τάδε λέγει Κύριος· ἰδοὺ ἐγὼ λογίζομαι ἐπὶ
τὴν φυλὴν ταύτην κακὰ, ἐξ ὧν οὐ μὴ ἄρητε τοὺς τραχήλους ὑμῶν,
4 καὶ οὐ μὴ πορευθῆτε ὀρθοὶ ἐξαίφνης, ὅτι καιρὸς πονηρὸς ἐστιν. Ἐν
τῇ ἡμέρᾳ ἐκείνῃ ληφθήσεται ἐφ᾿ ὑμᾶς παραβολὴ, καὶ θρηνηθή-
σεται θρῆνος ἐν μέλει, λέγων· ταλαιπωρία ἐταλαιπωρήσαμεν,
μερὶς λαοῦ μου κατεμετρήθη ἐν σχοινίῳ, καὶ οὐκ ἦν ὁ κωλύων
5 αὐτὸν τοῦ ἀποστρέψαι· οἱ ἀγροὶ ἡμῶν διεμερίσθησαν. Διὰ τοῦτο
6 οὐκ ἔσται σοι βάλλων σχοινίον ἐν κλήρῳ ἐν ἐκκλησίᾳ Κυρίου. Μὴ
κλαίετε δάκρυσι, μηδὲ δακρυέτωσαν ἐπὶ τούτοις· οὐ γὰρ ἀπώσε-
7 ται ἐνείδη ὁ λέγων· οἶκος Ἰακὼβ παρώργισε πνεῦμα Κυρίου.
Εἰ ταῦτα τὰ ἐπιτηδεύματα αὐτοῦ ἐστιν; οὐχ οἱ λόγοι αὐτοῦ εἰ-
8 σὶ καλοὶ μετ᾿ αὐτοῦ, καὶ ὀρθοὶ πεπόρευται; Καὶ ἔμπροσθεν ὁ
λαός μου εἰς ἔχθραν ἀντικατέστη. Κατέναντι τῆς εἰρήνης αὐτοῦ·
τὴν δοράν αὐτοῦ ἐξέδειραν, τοῦ ἀφελέσθαι ἐλπίδα συντριμμόν πο-
9 λέμου, (διὰ τοῦτο) ἡγούμενοι λαοῦ μου ἀπορρίψονται ἐκ τῶν
οἰκιῶν τρυφῆς αὐτῶν, διὰ τὰ πονηρὰ ἐπιτηδεύματα αὐτῶν ἐξώ-
10 σθησαν. Ἐγγίσατε ὄρεσιν αἰωνίοις· ἀνάστηθι καὶ πορεύου, ὅτι οὐκ
ἔστι σοι αὕτη ἡ ἀνάπαυσις ἕνεκεν ἀκαθαρσίας· διεφθάρητε φθορᾷ,
11 κατεδιώχθητε οὐδενὸς διώκοντος· πνεῦμα ἔστησε ψεῦδος, ἐστά-
λαξέ σοι εἰς οἶνον καὶ μέθυσμα· καὶ ἔσται, ἐκ τῆς σταγόνος τοῦ
12 λαοῦ τούτου, συναγόμενος συναχθήσεται Ἰακὼβ σὺν πᾶσιν· ἐκ-