ΚΕΦ. Ε΄. ς΄. ΙΕΖΕΚΙΗΛ 1335
σου εἰς πάντα ἄνεμον διασπερῶ αὐτοὺς, καὶ τὸ τέταρτόν
σου ἐν ῥομφαίᾳ πεσοῦνται κύκλῳ σου, καὶ μάχαιραν ἐκκενώσω
ὀπίσω αὐτῶν. Καὶ συντελεσθήσεται ὁ θυμός μου, καὶ ἡ ὀργή μου 13
ἐπ᾿ αὐτοὺς, καὶ ἐπιγνώσῃ, διότι ἐγὼ Κύριος λελάληκα ἐν τῷ
ζήλῳ μου, ἐν τῷ συντελέσαι με τὴν ὀργήν μου ἐπ᾿ αὐτοὺς. Καὶ 14
θήσομαί σε εἰς ἔρημον, καὶ τὰς θυγατέρας σου κύκλῳ ἐνώπιον
παντὸς διοδεύοντος, καὶ ἔσῃ στενακτὴ καὶ δειλαία τῇ παιδείᾳ 15
καὶ ἀφανισμῷ ἐν τοῖς ἔθνεσι τοῖς κύκλῳ σου, ἐν τῷ ποιῆσαί
με ἐν σοὶ κρίματα ἐν ὀργῇ καὶ ἐν θυμῷ καὶ ἐν ἐκδικήσει θυμοῦ μου·
ἐγὼ Κύριος λελάληκα. Ἐν τῷ ἐξαποστεῖλαί με τὰς βολίδας μου τοῦ 16
λιμοῦ ἐπ᾿ αὐτοὺς, καὶ ἔσονται εἰς ἔκλειψιν, καὶ συντρίψω στή-
ριγμα ἄρτου σου. Καὶ ἐξαποστελῶ ἐπὶ σὲ λιμὸν καὶ θηρία πονηρὰ, 17
καὶ τιμωρήσομαί σε, καὶ θάνατος καὶ αἷμα διελεύσονται ἐπὶ σὲ,
καὶ ῥομφαίαν ἐπάξω ἐπὶ σὲ κυκλόθεν· ἐγὼ Κύριος λελάληκα.

ΚΕΦ. ς΄. VI

ΚΑΙ ἐγένετο λόγος Κυρίου πρὸς μὲ, λέγων· υἱὲ ἀνθρώπου 1: 2
στήρισον τὸ πρόσωπόν σου ἐπὶ τὰ ὄρη Ἰσραὴλ, καὶ προφήτευσον ἐπ᾿
αὐτὰ, καὶ ἐρεῖς· τὰ ὄρη Ἰσραὴλ, ἀκούσατε λόγον Ἀδωναὶ Κυρίου· 3
τάδε λέγει Ἀδωναὶ Κύριος τοῖς ὄρεσι καὶ τοῖς βουνοῖς καὶ ταῖς νά-
παις καὶ ταῖς φάραγξιν· ἰδοὺ ἐγὼ ἐπάγω ἐφ᾿ ὑμᾶς ῥομφαίαν, καὶ
ἐξολοθρευθήσεται τὰ ὑψηλὰ ὑμῶν, καὶ ἀφανισθήσονται τὰ θυ- 4
σιαστήρια ὑμῶν, καὶ συντριβήσονται τὰ τεμένη ὑμῶν, καὶ κα-
ταβαλῶ τραυματίας ὑμῶν ἐνώπιον τῶν εἰδώλων ὑμῶν. Καὶ δώσω 5
τὰ πτώματα τῶν υἱῶν Ἰσραὴλ κατὰ πρόσωπον τῶν εἰδώλων αὐ-
τῶν, καὶ διασκορπιῶ τὰ ὀστᾶ ὑμῶν κύκλῳ τῶν θυσιαστηρίων
ὑμῶν. Ἐν πάσῃ τῇ κατοικίᾳ ὑμῶν· αἱ πόλεις ἐξερημωθήσονται, 6
καὶ τὰ ὑψηλὰ ἀφανισθήσονται, ὅπως ἐξολοθρευθῇ τὰ θυσιαστή-
ρια ὑμῶν, καὶ συντριβήσονται τὰ εἴδωλα ὑμῶν, καὶ ἐξαρθήσεται
τὰ τεμένη ὑμῶν, καὶ ἐξαλειφθῶσι τὰ ἔργα ὑμῶν, καὶ πεσοῦνται 7
τραυματίαι ἐν μέσῳ ὑμῶν, καὶ ἐπιγνώσεσθε, ὅτι ἐγὼ Κύριος.
Καὶ ὑπολείψομαι ἐν τῷ γενέσθαι ἐξ ὑμῶν ἀνασωζομένους ἐκ 8
ῥομφαίας ἐν τοῖς ἔθνεσι, καὶ ἐν τῷ διασκορπισμῷ ὑμῶν ἐν
ταῖς χώραις. καὶ μνησθήσονταί μου οἱ ἀνασωζόμενοι ἐξ ὑμῶν ἐν 9
τοῖς ἔθνεσιν, οὗ ᾐχμαλωτεύθησαν ἐκεῖ· ὅτι ὀμώμοκα τῇ καρδίᾳ