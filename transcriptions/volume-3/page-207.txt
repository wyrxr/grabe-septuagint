ΚΕΦ. ΙΣΤ΄. ΙΖ΄. Η Σ Α Ι Α Σ 1145
Ληθείας ἐν σκηνῇ Δαυίδ, κρίνων καὶ ἐκζητῶν κρίμα καὶ σπεύδων
δικαιοσύνην. Ἠκούσαμεν τὴν ὕβριν Μωάβ, ὑβριστὴς σφόδρα, τὴν 6
ὑπερηφανίαν αὐτοῦ ἐξῆρα· καὶ ἡ ὕβρις αὐτοῦ, καὶ ἡ μῆνις αὐτοῦ.
Οὐχ οὕτως ἡ μαντεία σου, οὐχ οὕτως. Ὀλολύζει Μωάβ, ἐν γὰρ 7
τῇ Μωαβίτιδι πάντες ὀλολύζουσι· τοῖς κατοικοῦσι δὲ Σὲθ με-
λετήσεις, καὶ οὐκ ἐντραπήσῃ τὰ πεδία Ἑσεβών· πενθήσει ἄμπελος 8
Σεβαμᾶ· καταπάτησοντὲς τὰ ἔθνη, καταπατήσατε τὰς ἀμπέλους
αὐτῆς, ἕως Ἰαζήρ. Οὐ μὴ συνάψῃτε, πλανήθητε τὴν ἔρημον, οἱ ἀ-
πεσταλμένοι ἀπ᾿ αὐτῆς ἐγκατελείφθησαν, διέβησαν γὰρ πρὸς τὴν
θάλασσαν. Διὰ τοῦτο κλαύσωμεν ὡς τὸν κλαυθμὸν Ἰαζὴρ ἄμπελον 9
Σεβαμᾶ· τὰ δένδρα σου κατέβαλεν Ἐσεβὼν καὶ Ἐλεαλὴ, ὅτι ἐπὶ
τῷ θερισμῷ καὶ ἐπὶ τῷ τρυγητῷ σου καταπατήσω, καὶ πάντα πε-
σοῦνται. Καὶ ἀρθῇσεται εὐφροσύνη καὶ ἀγαλλίαμα ἐκ τῶν ἀμπε- 10
λώνων σου, καὶ ἐν τοῖς ἀμπελῶσί σου οὐ μὴ εὐφρανθήσονται, καὶ
οὐ μὴ πατήσουσιν οἶνον εἰς τὰ ὑπολήνια. πέπαυται γὰρ κέλευσμα.
Διὰ τοῦτο ἡ κοιλία μου ἐπὶ Μωὰβ ὡς κιθάρα ἠχήσει, καὶ τὰ ἐντός 11
μου ὡσεὶ τεῖχος (δ) ἐνεκαίνισας. Καὶ ἔσται ὡς τὸ ἐντραπῆναί σε, 12
ὅτι ἐκοπίασε Μωὰβ ἐπὶ τοῖς βωμοῖς, καὶ εἰσελεύσεται εἰς τὰ χει-
ροποίητα αὐτῆς, ὥστε προσεύξασθαι, καὶ οὐ μὴ δύνηται ἐξελέσθαι
αὐτόν. Τοῦτο τὸ ῥῆμα ὃ ἐλάλησε Κύριος ἐπὶ Μωὰβ ὁπότε καὶ 13
ἐλάλησε. Καὶ νῦν λέγω, ἐν τρισὶν ἔτεσιν ἐτῶν μισθωτοῦ ἀτιμα- 14
σθήσεται ἡ δόξα Μωὰβ ἐν παντὶ τῷ πλούτῳ τῷ πολλῷ, καὶ κα-
ταλειφθήσεται ὀλιγοστός, καὶ οὐκ ἔντιμος.

ΚΕΦ. ΙΖ΄. XVII.

Τὸ ῬΗΜΑ ΤΟ ΚΑΤΑ ΔΑΜΑΣΚΟΥ. Ἰδοὺ Δαμασκὸς 1
ἀρθῇσεται ἀπὸ πόλεων, καὶ ἔσται εἰς πτῶσιν καταλελειμμένη εἰς 2
τὸν αἰῶνα, εἰς κοίτην ποιμνίων καὶ ἀνάπαυσιν βουκολίων, καὶ οὐκ
ἔσται ὁ διώκων. Καὶ οὐκέτι ἔσται ὀχυρὰ τοῦ καταφυγεῖν Ἐφραίμ· 3
καὶ οὐκέτι ἔσαι βασιλεία ἐν Δαμασκῷ, καὶ τὸ λοιπὸν τῶν Σύρων
ἀπολεῖται· οὐ γὰρ σὺ βελτίων εἶ τῶν υἱῶν Ἰσραήλ, καὶ τῆς δόξης
αὐτῶν· τάδε λέγει Κύριος Σαβαώθ. Ἔσται ἐν τῇ ἡμέρᾳ ἐκείνῃ 4
ἔκλειψις τῆς δόξης Ἰακώβ, καὶ τὰ πίονα τῆς δόξης αὐτοῦ σει-
σθήσεται. Καὶ ἔσται ὃν τρόπον ἐάν τις συναγάγῃ ἀμητὸν ἔστη- 5
κότα, καὶ σπέρμα σταχύων ἐν τῷ βραχίονι αὐτοῦ ἀμήσῃ, καὶ
(Τόμ. Γ΄.) 14