1296
ΙΕΡΕΜΙΑΣ
ΚΕΦ. ΜΓʹ.
9 γνῶναι ἐν τῷ βιβλίῳ τοὺς λόγους Κυρίου ἐν οἴκῳ Κυρίου. Καὶ
ἐγενήθη ἐν τῷ ἔτει τῷ πέμπτῳ Ἰωακεὶμ υἱῷ Ἰωσίου βασιλεῖ
Ἰούδα ἐν τῷ μηνὶ τῷ ἐνάτῳ, ἐξεκκλησίασαν νηστείαν κατὰ
πρόσωπον Κυρίου πᾶς ὁ λαὸς ἐν Ἱερουσαλήμ, καὶ πᾶς ὁ λαὸς
10 οἱ ἐρχόμενοι ἐκ πόλεων Ἰούδα εἰς Ἱερουσαλήμ. Καὶ ἀνεγίνωσκε
Βαροὺχ ἐν τῷ βιβλίῳ τοὺς λόγους Ἱερεμίου ἐν οἴκῳ Κυρίου,
ἐν οἴκῳ Γαμαρίου, υἱοῦ Σαφὰν τοῦ γραμματέως, ἐν τῇ αὐλῇ
τῇ ἐπάνω ἐν προθύροις πύλης οἴκου Κυρίου τῆς καινῆς ἐν ὠσὶ
11 παντὸς τοῦ λαοῦ. Καὶ ἤκουσε Μιχαίας υἱὸς Γαμαρίου υἱοῦ Σα-
12 φὰν πάντας τοὺς λόγους Κυρίου ἐκ τοῦ βιβλίου. Καὶ κατέβη εἰς
οἶκον τοῦ βασιλέως, εἰς τὸν οἶκον τοῦ γραμματέως, καὶ ἰδοὺ
ἐκεῖ πάντες οἱ ἄρχοντες ἐκάθηντο, Ἐλισαμὰ ὁ γραμματεὺς,
καὶ Δαλαίας υἱὸς Σελεμίου, καὶ Νάθαν υἱὸς Ἀχοβὼρ, καὶ Γα-
μαρίας υἱὸς Σαφὰν, καὶ Σεδεκίας υἱὸς Ἀνανίου, καὶ πάντες οἱ
13 ἄρχοντες, καὶ ἀνήγγειλεν αὐτοῖς Μιχαίας πάντας τοὺς λόγους
οὓς ἤκουσεν ἀναγινώσκοντος τοῦ Βαροὺχ ἐν τῷ βιβλίῳ εἰς τὰ
14 ὦτα τοῦ λαοῦ. Καὶ ἀπέστειλαν πάντες οἱ ἄρχοντες πρὸς Βα-
ροὺχ υἱὸν Νηρίου τὸν Ἰουδεὶ υἱὸν Ναθανίου, υἱοῦ Σαλαμίου,
υἱοῦ Χουσὶ, λέγοντες· τὸ χαρτίον ἐν ᾧ ἀναγινώσκεις ἐν αὐτῷ
ἐν ὠσὶ τοῦ λαοῦ, λάβε αὐτὸ εἰς τὴν χεῖρά σου, καὶ ἧκε· καὶ
ἔλαβε Βαροὺχ υἱὸς Νηρίου τὸ χαρτίον ἐν χειρὶ αὐτοῦ, καὶ κα-
15 τέβη πρὸς αὐτούς. Καὶ εἶπαν αὐτῷ· πάλιν ἀνάγνωθι εἰς τὰ ὦτα
16 ἡμῶν· καὶ ἀνέγνω Βαροὺχ εἰς τὰ ὦτα αὐτῶν. Καὶ ἐγενήθη ὡς
ἤκουσαν πάντας τοὺς λόγους, συνεβουλεύσαντο ἕκαστος πρὸς τὸν
πλησίον αὐτοῦ καὶ εἶπαν πρὸς Βαροὺχ· ἀναγγέλλοντες ἀναγγέ-
17 λωμεν τῷ βασιλεῖ πάντας τοὺς λόγους τούτους. Καὶ τὸν Βα-
ροὺχ ἠρώτησαν, λέγοντες· ἀνάγγειλον ἡμῖν, ποῦ ἔγραψας πάν-
18 τας τοὺς λόγους τούτους; Καὶ εἶπε Βαροὺχ· ἀπὸ στόματος
αὐτοῦ ἀνήγγειλέ μοι Ἱερεμίας πάντας τοὺς λόγους τούτους, κἀ-
19 γὼ ἔγραφον ἐν βιβλίῳ ἐν μέλανι. Καὶ εἶπαν οἱ ἄρχοντες πρὸς
Βαροὺχ· βάδισον καὶ κρύβηθι σὺ καὶ Ἱερεμίας, καὶ ἄνθρωπος
20 μὴ γνῷ ποῦ ὑμεῖς. Καὶ εἰσῆλθον πρὸς τὸν βασιλέα εἰς τὴν
αὐλὴν, καὶ τὸ χαρτίον ἔδωκαν φυλάσσειν ἐν οἴκῳ Ἐλισαμὰ τοῦ
γραμματέως· καὶ ἀνήγγειλαν τῷ βασιλεῖ πάντας τοὺς λόγους
21 τούτους. Καὶ ἀπέστειλεν ὁ βασιλεὺς τὸν Ἰουδεὶν, λαβεῖν τὸ
χαρτίον· καὶ ἔλαβεν αὐτὸ ἐξ οἴκου Ἐλισαμὰ τοῦ γραμματέως.