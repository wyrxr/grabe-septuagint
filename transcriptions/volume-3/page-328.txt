1266                                 ΙΕΡΕΜΙΑΣ ΚΕΦ. ΚΗ΄. ΚΘ΄.
      Ὅτι ἐὰν ὀχυρώσῃ ὕψος ἰσχύος αὐτῆς, παρ’ ἐμοῦ ἥξουσιν ἐξολεθρεύ-
54 οντες αὐτήν, λέγει Κύριος. Φωνὴ κραυγῆς ἐν Βαβυλῶνι, καὶ συν-
55 τριβὴ μεγάλη ἐκ γῆς Χαλδαίων, ὅτι ἐξωλόθρευσε Κύριος τὴν Βα-
56 βυλῶνα, καὶ ἀπώλεσεν ἀπ’ αὐτῆς φωνὴν μεγάλην ἠχοῦσαν ὡς ὕδα-
      τα πολλά· ἔδωκεν εἰς ὄλεθρον φωνὴν αὐτῆς. Ὅτι ἦλθεν ἐπὶ Βαβυ-
57 λῶνα ταλαιπωρία, ἐάλωσαν οἱ μαχηταὶ αὐτῆς, ἐπτόηται τὸ τόξον
      αὐτῶν, ὅτι ὁ Θεὸς ἀνταποδίδωσιν αὐτοῖς. Κύριος ἀνταποδίδωσιν
      αὐτῇ τὴν ἀνταπόδοσιν· καὶ μεθύσει μέθῃ τοὺς ἡγεμόνας αὐτῆς,
      καὶ τοὺς σοφοὺς αὐτῆς, καὶ τοὺς ἄρχοντας αὐτῆς, καὶ τοὺς στρα-
      τηγοὺς αὐτῆς, καὶ τοὺς δυνατοὺς αὐτῆς, καὶ ὑπνώσουσιν ὕπνον
58 αἰώνιον, καὶ μὴ ἐξεγερθῶσι, λέγει ὁ βασιλεύς, Κύριος παντο-
      κράτωρ ὄνομα αὐτῷ. Τάδε λέγει Κύριος· τεῖχος Βαβυλῶνος
      ἐπλατύνθη, κατασκαπτόμενον κατασκαφήσεται, καὶ αἱ πύλαι αὐ-
      τῆς αἱ ὑψηλαὶ ἐμπυρισθήσονται, καὶ οὐ κοπιάσουσι λαοὶ εἰς κε-
59 νόν, καὶ ἔθνη ἐν ἀρχῇ ἐκλείψουσιν. Ο ΛΟΓΟΣ ΟΝ ΕΝΕΤΕΙ-
      ΛΑΤΟ ΚΥΡΙΟΣ ΙΕΡΕΜΙΑ ΤΩ ΠΡΟΦΗΤΗ, εἰπεῖν τῷ Σα-
      ραίᾳ υἱῷ Νηρείου, υἱοῦ Μασσαίου, ὅτε ἐπορεύετο παρὰ Σεδε-
      χίου βασιλέως Ἰούδα εἰς Βαβυλῶνα, ἐν τῷ τετάρτῳ ἔτει τῆς
60 βασιλείας αὐτοῦ, καὶ Σαραίας ἄρχων δώρων. Καὶ ἔγραφεν Ἱε-
      ρεμίας πάντα τὰ κακά, ἃ ἥξει ἐπὶ Βαβυλῶνα, ἐν βιβλίῳ ἑνί,
      πάντας τοὺς λόγους τούτους τοὺς ἐγγεγραμμένους ἐπὶ Βαβυλῶνα.
61 Καὶ εἶπεν Ἱερεμίας πρὸς Σαραίαν· ὅταν ἔλθῃς εἰς Βαβυλῶνα,
62 καὶ ἔσῃ καὶ ἀναγνώσῃ πάντας τοὺς λόγους τούτους, καὶ ἐρεῖς,
      Κύριε, Κύριε, σὺ ἐλάλησας ἐπὶ τὸν τόπον τοῦτον, τοῦ ἐξολε-
      θρεῦσαι αὐτὸν, καὶ τοῦ μὴ εἶναι ἐν αὐτῷ κατοικοῦντας ἀπὸ ἀν-
63 θρώπου ἕως κτήνους, ὅτι ἀφανισμὸς εἰς τὸν αἰῶνα ἔσται. Καὶ
      ἔσται ὅταν παύσῃ τοῦ ἀναγινώσκειν τὸ βιβλίον τοῦτο, καὶ ἐπι-
      θήσεις ἐπ’ αὐτὸ λίθον, καὶ ῥίψεις αὐτὸ εἰς μέσον τοῦ Εὐφρά-
64 του, καὶ ἐρεῖς, οὕτως καταδύσεται Βαβυλὼν, καὶ οὐ μὴ ἀναστῇ
      ἀπὸ προσώπου τῶν κακῶν. ὧν ἐγὼ ἐπάγω ἐπ’ αὐτήν. Καὶ ἔστη-
      σαν ἐνταῦθα οἱ λόγοι Ἱερεμίου.

                                    ΚΕΦ. ΚΘ΄. ΧΧΙΧ.
                      (Hebr. Caput XLVII. et pars Capitis XLIX.)
1 ἘΠΙ ΤΟΥΣ ΑΛΛΟΦΥΛΟΥΣ ὡς ἐγένετο λόγος Κυρίου πρὸς
      Ἱερεμίαν τὸν προφήτην, πρὸ τοῦ πατάξαι Φαραὼ τὴν Γάζαν.