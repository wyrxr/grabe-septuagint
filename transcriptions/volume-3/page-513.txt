ΚΕΦ. ΙΑ΄. ΙΒ΄. Δ Α Ν Ι Η Λ. 1451
ἐπ᾿ αὐτὸν βασιλεὺς τοῦ βορρᾶ ἐν ἅρμασι καὶ ἐν ἱππεῦσι, καὶ ἐν
ναυσὶ πολλαῖς, καὶ εἰσελεύσεται εἰς τὴν γῆν, καὶ συντρίψει καὶ
παρελεύσεται. Καὶ εἰσελεύσεται εἰς τὴν γῆν τοῦ Σαβαείμ, καὶ 41
πολλοὶ ἀσθενήσουσι· καὶ οὗτοι διασωθήσονται ἐκ χειρὸς αὐτοῦ,
Ἐδὼμ, καὶ Μωὰβ, καὶ ἀρχὴ υἱῶν Ἀμμών. Καὶ ἐκτενεῖ τὴν χεῖ- 42
ρα αὐτοῦ ἐπὶ τὴν γῆν, καὶ γῆ Αἰγύπτου οὐκ ἔσται εἰς σωτηρίαν.
Καὶ κυριεύσει ἐν τοῖς ἀποκρύφοις τοῦ χρυσίου καὶ τοῦ ἀργυρίου, 43
καὶ ἐν πᾶσιν ἐπιθυμητοῖς Αἰγύπτου, καὶ Λιβύων, καὶ Αἰθιόπων
ἐν τοῖς ὀχυρώμασιν αὐτῶν. Καὶ ἀκοαὶ καὶ σπουδαὶ ταράξουσιν 44
αὐτὸν ἐξ ἀνατολῶν καὶ ἀπὸ βορρᾶ· καὶ ἥξει ἐν θυμῷ πολλῷ, τοῦ
ἀφανίσαι, καὶ τοῦ ἀναθεματίσαι πολλούς. Καὶ πήξει τὴν σκηνὴν 45
αὐτοῦ Ἐφραδανὼ, ἀναμέσον τῶν θαλασσῶν, εἰς ὄρος Σαβεὶν ἅγιον,
καὶ ἥξει ἕως μέρους (ὄρους) αὐτοῦ, καὶ οὐκ ἔστιν ὁ ῥυόμενος αὐτόν.

ΚΕΦ. ΙΒ΄. ΧΙΙ.

ΚΑὶ ἐν τῷ καιρῷ ἐκείνῳ ἀναστήσεται Μιχαὴλ ὁ ἄρχων ὁ 1
μέγας ὁ ἑστηκὼς ἐπὶ τοὺς υἱοὺς τοῦ λαοῦ σου· καὶ ἔσται καιρὸς
θλίψεως, θλίψις οἵα οὐ γέγονεν, ἀφ᾿ οὗ γεγένηται ἔθνος ἐπὶ τῆς
γῆς, ἕως τοῦ καιροῦ ἐκείνου· καὶ ἐν τῷ καιρῷ ἐκείνῳ σωθήσεται
ὁ λαός σου πᾶς ὁ εὑρεθεὶς ὁ γεγραμμένος ἐν τῇ βίβλῳ, καὶ 2
πολλοὶ τῶν καθευδόντων ἐν γῆς χώματι ἐγερθήσονται, οὗτοι εἰς
ζωὴν αἰώνιον, καὶ οὗτοι εἰς ὀνειδισμὸν καὶ εἰς αἰσχύνην αἰώνιον.
Καὶ οἱ συνιέντες ἐκλάμψουσιν ὡς ἡ λαμπρότης τοῦ στερεώμα- 3
τος, καὶ ἀπὸ τῶν δικαίων τῶν πολλῶν ὡς οἱ ἀστέρες εἰς τοὺς
αἰῶνας, καὶ ἔτι. Καὶ σὺ Δανιὴλ ἔμφραξον τοὺς λόγους, καὶ σφρά- 4
γισον τὸ βιβλίον ἕως καιροῦ συντελείας, ἕως διδαχθῶσι πολλοὶ,
καὶ πληθυνθῇ ἡ γνῶσις. Καὶ ἰδὸν ἐγὼ Δανιὴλ, καὶ ἰδοὺ δύο ἕ- 5
τεροι εἰστήκεισαν, καὶ εἷς ἐντεῦθεν τοῦ χείλους τοῦ ποταμοῦ, καὶ
εἷς ἐντεῦθεν τοῦ χείλους τοῦ ποταμοῦ. Καὶ εἶπε τῷ ἀνδρὶ τῷ 6
ἐνδεδυμένῳ τὰ Βαδδὶμ, ὃς ἦν ἐπάνω τοῦ ὕδατος τοῦ ποταμοῦ, ἕως
πότε τὸ πέρας ὧν εἴρηκας τῶν θαυμασίων; Καὶ ἤκουσα τοῦ ἀν- 7
δρὸς τοῦ ἐνδεδυμένου τὰ Βαδδὶν, ὃς ἦν ἐπάνω τοῦ ὕδατος τοῦ πο-
ταμοῦ, καὶ ὕψωσε τὴν δεξιὰν αὐτοῦ καὶ τὴν ἀριστεράν αὐτοῦ εἰς
τὸν οὐρανὸν, καὶ ὤμοσεν ἐν τῷ ζῶντι εἰς τὸν αἰῶνα, ἔτι εἰς
καιρὸν καὶ καιροὺς καὶ εἰς ἥμισυ καιροῦ ἐν τῷ συντελέσαι δια-
33*