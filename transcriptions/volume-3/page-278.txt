1216 ΙΕΡΕΜΙΑΣ ΚΕΦ. Β΄. Γ΄.
25 ζητοῦντες αὐτὴν οὐ κοπιάσουσιν, ἐν τῇ ταπεινώσει αὐτῆς εὑ-
    ρήσουσιν αὐτήν. ᾿Απόστρεψον τὸν πόδα σου ἀπὸ ὁδοῦ τραχείας,
    καὶ τὸν φάρυγγά σου ἀπὸ δίψους· ἡ δὲ εἶπεν, ἀνδριοῦμαι· ὅτι
26 ἠγαπήκει ἀλλοτρίους, καὶ ὀπίσω αὐτῶν ἐπορεύετο. Ὡς αἰσχύνη
    κλέπτου, ὅταν ἁλῷ, οὕτως αἰσχυνθήσονται οἱ υἱοὶ ᾿Ισραήλ, αὐ-
    τοί καὶ οἱ βασιλεῖς αὐτῶν, καὶ οἱ ἄρχοντες αὐτῶν, καὶ οἱ ἱερεῖς
27 αὐτῶν, καὶ οἱ προφῆται αὐτῶν. Τῷ ξύλῳ εἶπαν, ὅτι πατήρ μου
    εἶ σύ, καὶ τῷ λίθῳ, σὺ ἐγέννησάς με· καὶ ἔστρεψαν ἐπ᾿ ἐμὲ
    νῶτα, καὶ οὐ πρόσωπα αὐτῶν· καὶ ἐν τῷ καιρῷ τῶν κακῶν αὐ-
28 τῶν ἐροῦσιν, ἀνάστα καὶ σῶσον ἡμᾶς. Καὶ ποῦ εἰσιν οἱ θεοί σου,
    οὓς ἐποίησας σεαυτῷ ; εἰ ἀναστήσονται καὶ σώσουσι σε ἐν καιρῷ
    τῆς κακώσεώς σου; ὅτι κατὰ ἀριθμὸν τῶν πόλεών σου ἦσαν
    θεοί σου ᾿Ιούδα, καὶ κατὰ ἀριθμὸν διόδων τῆς ῾Ιερουσαλὴμ ἔθυσον
29 τῇ Βάαλ. ᾿Ινατί λαλεῖτε πρός μέ ; πάντες ὑμεῖς ἠνομήσατε εἰς
30 ἐμέ, λέγει Κύριος. Μάτην ἐπάταξα τὰ τέκνα ὑμῶν, παιδείαν
    οὐκ ἐδέξασθε, μάχαιρα κατέφαγε τοὺς προφήτας ὑμῶν ὡς λέων
31 ὀλεθρεύων, καὶ οὐκ ἐφοβήθητε. ᾿Ακούσατε τὸν λόγον Κυρίου· τάδε
    λέγει Κύριος· μὴ ἔρημος ἐγενόμην τῷ ᾿Ισραήλ, ἢ γῆ κεχερσω-
    μένη ; διατὶ εἶπεν ὁ λαός μου, οὐ δουλευθησόμεθα, καὶ οὐχ ἥξο-
32 μεν πρὸς σὲ ἔτι ; Μὴ ἐπιλήσεται νύμφη τὸν κόσμον αὐτῆς, καὶ
    παρθένος τὴν στηθοδεσμίδα αὐτῆς ; ὁ δὲ λαός μου ἐπελάθετό μου
33 ἡμέρας, ὧν οὐκ ἔστιν ἀριθμός. Τί ἔτι καλὸν ἐπιτηδεύσεις ἐν
    ταῖς ὁδοῖς σου, τοῦ ζητῆσαι ἀγάπησιν ; οὐχ οὕτως· ἀλλὰ καὶ
34 σὺ ἐπονηρεύσω τοῦ μιᾶναι τὰς ὁδούς σου, καὶ ἐν ταῖς χερσί σου
    εὑρέθη αἵματα ψυχῶν ἀθώων· οὐκ ἐν διορύγμασιν εὗρον αὐτούς,
35 ἀλλ᾿ ἐπὶ πάσῃ δρυΐ. Καὶ εἶπας· ἀθῶός εἰμι, ἀλλὰ ἀποστραφήτω
    ὁ θυμὸς αὐτοῦ ἀπ᾿ ἐμοῦ· ἰδοὺ ἐγὼ κρίνομαι πρός σε, ἐν τῷ λέ-
36 γειν σε, οὐχ ἥμαρτον, ὅτι κατεφρόνησας σφόδρα τοῦ δευτερώσαι
    τὰς ὁδούς σου· καὶ ἀπὸ Αἰγύπτου καταισχυνθήσῃ, καθὼς κατη-
    σχύνθης ἀπὸ ᾿Ασσοῦρ, ὅτι καὶ ἐντεῦθεν ἐξελεύσῃ, καὶ αἱ χεῖρές σου
    ἐπὶ τῆς κεφαλῆς σου· ὅτι ἀπώσατο Κύριος τὴν ἐλπίδα σου, καὶ
    οὐκ εὐοδωθήσῃ ἐν αὐτῇ.

ΚΕΦ. Γ΄. ΙΙΙ

1 ΕΑΝ ἐξαποστείλῃ ἀνὴρ τὴν γυναῖκα αὐτοῦ, καὶ ἀπέλθῃ ἀπ᾿
    αὐτοῦ, καὶ γένηται ἀνδρὶ ἑτέρῳ, μὴ ἀνακάμπτουσα ἀνακάμψει