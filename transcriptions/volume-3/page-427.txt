ΚΕΦ. ΚΒ´ ΙΕΖΕΚΙΗΛ 1865
ἐμπαίζονται ἐν σοὶ ἀκάθαρτος ἢ ὀνομαστή, καὶ πολλὴ ἐν ταῖς ἀ-
νομίαις. Ἰδοὺ οἱ ἀφηγοῦμενοι οἴκου Ἰσραήλ, ἕκαστος πρὸς τοὺς
συγγενεῖς αὑτοῦ συναπεφύροντο ἐν σοί, ὅπως ἐγχέωσιν αἷμα. Πα- 7
τέρα καὶ μητέρα ἐκακολόγουν ἐν σοί, καὶ πρὸς τὸν προσήλυτον
ἀνεστρέφοντο ἐν ἀδικίαις ἐν σοί· ὀρφανὸν καὶ χήραν κατεδυνά-
στευον ἐν σοί· καὶ τὰ ἅγιά μου ἐξουθέουν, καὶ τὰ σάββατά μου 8
ἐβεβήλουν ἐν σοί. Ἄνδρες λῃσταὶ ἦσαν ἐν σοί, ὅπως ἐκχέωσιν ἐν 9
σοὶ αἷμα· καὶ ἐπὶ τῶν ὀρέων ἤσθιον ἐν σοί, ἀνόσια ἐποίουν ἐν μέ-
σῳ σου. Αἰσχύνην πατρὸς ἀπεκάλυψαν ἐν σοί, καὶ ἐν ἀκαθαρσί- 10
αις ἀποκαθημένην ἐταπείνουν ἐν σοί. Ἕκαστος τὴν γυναῖκα τοῦ 11
πλησίον αὑτοῦ ἠνομοῦσαν, καὶ ἕκαστος τὴν νύμφην αὑτοῦ ἐμίαῖ-
νον ἐν ἀσεβείᾳ, καὶ ἕκαστος τὴν ἀδελφὴν αὑτοῦ θυγατέρα τοῦ
πατρὸς αὑτοῦ ἐταπείνουν ἐν σοί. Δῶρα ἐλάμβανον ἐν σοί, ὅπως 12
ἐκχέωσιν αἷμα· τόκον καὶ πλεονασμὸν ἐλαμβάνονσαν ἐν σοί· καὶ
συνετελέσω συντέλειαν κακίας σου τὴν ἐν καταδυναστείᾳ σου, ὅτι
ἐμοῦ ἐπελάθου, λέγει Κύριος Κύριος. Ἐὰν δὲ πατάξω χεῖρά μου 13
πρὸς χεῖρά μου, ἐφ᾿ οἷς συντετέλεσαι, οἷς ἐποίησας, καὶ ἐπὶ τοῖς
αἵμασί σου τοῖς γεγενημένοις ἐν μέσῳ σου, εἰ ὑποστήσεται ἡ καρ- 14
δία σου; εἰ κρατήσουσιν αἱ χεῖρές σου ἐν ταῖς ἡμέραις αἷς ἐγὼ ποιῶ
ἐν σοί; ἐγὼ Κύριος λελάληκα καὶ ποιήσω. Καὶ διασκορπιῶ σε ἐν 15
τοῖς ἔθνεσι, καὶ διασπερῶ σε ἐν ταῖς χώραις, καὶ ἐκλείψει ἡ ἀκα-
θαρσία σου ἐκ σοῦ, καὶ κατακληρονομήσω ἐν σοὶ ἐνώπιον τῶν ἐ- 16
θνῶν, καὶ γνώσῃ, ὅτι ἐγὼ Κύριος. Καὶ ἐγένετο λόγος Κυρίου πρὸς 17
μέ, λέγων· υἱὲ ἀνθρώπου, ἰδοὺ γεγονός μοι ὁ οἶκος Ἰσραὴλ ἀνα- 18
μεμιγμένοι πάντες χαλκῷ, καὶ σιδήρῳ, καὶ κασσιτέρῳ, καὶ μο-
λίβδῳ, ἐν μέσῳ καμίνου· ἀργύριον ἀναμεμιγμένον ἐστί. Διὰ τοῦτο 19
εἶπον, τάδε λέγει Κύριος Κύριος ὁ Θεός· ἀνθ᾿ ὧν ἐγένεσθε πάντες
εἰς σύγκρισιν μίαν, διὰ τοῦτο ἰδοὺ ἐγὼ εἰσδέχομαι ὑμᾶς εἰς μέ-
σον Ἱερουσαλήμ. Καθὼς εἰσδέχεται ἄργυρος, καὶ χαλκός, καὶ 20
σίδηρος, καὶ κασσίτερος, μόλιβδος εἰς μέσ.ν καμίνου πυρός, τοῦ
ἐμφυσῆσαι εἰς αὐτὰ πῦρ τοῦ χωνεύεται, οὕτως εἰσδέξομαι ὑμᾶς ἐν
ὀργῇ μου καὶ ἐν τῷ θυμῷ μου, καὶ συνάξω καὶ χωνεύσω ὑμᾶς,
καὶ ἐκφυσήσω ἐφ᾿ ὑμᾶς ἐκφύσημα ἐν πυρὶ ὀργῆς μου, καὶ χωνευθή- 21
σεσθε ἐν μέσῳ αὐτῆς. Ὃν τρόπον χωνεύεται ἀργύριον ἐν μέσῳ 22
καμίνου, οὕτως χωνευθήσεσθε ἐν μέσῳ αὐτῆς, καὶ ἐπιγνώσεσθε,
διότι ἐγὼ Κύριος ἐξέχεα τὸν θυμόν μου ἐφ᾿ ὑμᾶς. Καὶ ἐγένετο λό- 23