1524
ZAXAPIAS.
ΚΕΦ. ΙΑ΄.
νούντων ποιμένων, ὅτι τεταλαίπωρηκεν ἡ μεγαλωσύνη αὐτῶν·
φωνὴ ὠρυομένων λεόντων, ὅτι τεταλαίπωρηκε τὸ φρύαγμα τοῦ
Ἰορδάνου. Τάδε λέγει Κύριος παντοκράτωρ· ποιμαίνετε τὰ πρό-
3 βατα τῆς σφαγῆς, ἃ οἱ κτησάμενοι κατέσφαζον, καὶ οὐ μετε-
μέλοντο, καὶ οἱ πωλοῦντες αὐτὰ ἔλεγον· εὐλογητὸς Κύριος, καὶ
πεπλουτήκαμεν, καὶ οἱ ποιμένες αὐτῶν οὐκ ἔπασχον οὐδὲν ἐπ᾿
6 αὐτοῖς. Διὰ τοῦτο οὐ φείσομαι οὐκέτι ἐπὶ τοὺς κατοικοῦντας
τὴν γῆν, λέγει Κύριος παντοκράτωρ· καὶ ἰδοὺ ἐγὼ παραδίδωμι
τοὺς ἀνθρώπους, ἕκαστον εἰς χεῖρα τοῦ πλησίον αὐτοῦ, καὶ εἰς
χεῖρα βασιλέως αὐτοῦ, καὶ κατακόψουσι τὴν γῆν, καὶ οὐ μὴ ἐξε-
7 λούμαι ἐκ χειρὸς αὐτῶν. Καὶ ποιμανῶ τὰ πρόβατα τῆς σφαγῆς
εἰς τὴν Χαναανίτιν· καὶ λήψομαι ἐμαυτῷ δύο ῥάβδους, τὴν μίαν
ἐκάλεσα κάλλος, καὶ τὴν ἑτέραν ἐκάλεσα σχοίνισμα· καὶ ποι-
8 μανῶ τὰ πρόβατα. Καὶ ἐξαρῶ τοὺς τρεῖς ποιμένας ἐν μηνὶ ἑνί,
καὶ βαρυνθήσεται ἡ ψυχή μου ἐπ᾿ αὐτούς· καὶ γὰρ αἱ ψυχαὶ αὐ-
9 τῶν ἐπωρύοντο ἐπ᾿ ἐμέ. Καὶ εἶπα· οὐ ποιμανῶ ὑμᾶς, τὸ ἀπο-
θνῆσκον ἀποθνησκέτω, καὶ τὸ ἐκλεῖπον ἐκλειπέτω, καὶ τὰ κατά-
λοιπα κατεσθιέτωσαν ἕκαστος τὰς σάρκας τοῦ πλησίον αὐτοῦ.
10 Καὶ λήψομαι τὴν ῥάβδον μου τὴν καλήν, καὶ ἀποῤῥίψω αὐτήν,
τοῦ διασκεδάσαι τὴν διαθήκην μου ἣν διεθέμην πρὸς πάντας τοὺς
11 λαούς· καὶ διασκεδασθήσεται ἐν τῇ ἡμέρᾳ ἐκείνῃ, καὶ γνώσονται
οἱ Χαναναῖοι τὰ πρόβατα τὰ φυλασσόμενά μοι, διότι λόγος Κυ-
12 ρίου ἐστί. Καὶ ἐρῶ πρὸς αὐτούς· εἰ καλὸν ἐνώπιον ὑμῶν ἐστι,
δότε στήσαντες τὸν μισθόν μου, ἢ ἀπείπασθε· καὶ ἔστησαν τὸν
13 μισθόν μου τριάκοντα ἀργυροῦς. Καὶ εἶπε Κύριος πρός μέ· κάθες
αὐτοὺς εἰς τὸ χωνευτήριον, καὶ σκέψομαι αὐτὸ εἰ δόκιμόν ἐστιν,
ὃν τρόπον ἐδοκιμάσθην ὑπὲρ αὐτῶν. Καὶ ἔλαβον τοὺς τριάκοντα
ἀργυροῦς, καὶ ἐνέβαλον οὗτοὺς εἰς οἶκον Κυρίου εἰς τὸ χωνευ-
14 τήριον. Καὶ ἀπέῤῥιψα τὴν ῥάβδον τὴν δευτέραν τὸ σχοίνισμα,
τοῦ διασκεδάσαι τὴν διαθήκην μου ἀναμέσον Ἰούδα, καὶ ἀναμέσον
15 τοῦ Ἰσραήλ. Καὶ εἶπε Κύριος πρός μέ· ἔτι λάβε σεαυτῷ σκεύη
16 ποιμένος ἀπείρου ποιμενικά· διότι ἰδοὺ ἐγὼ ἐξεγείρω ποιμένα
ἐπὶ τὴν γῆν, τὸ ἐκλιμπάνον οὐ μὴ ἐπισκέψηται, καὶ τὸ διεσκορ-
πισμένον οὐ μὴ ζητήσῃ, καὶ τὸ συντετριμμένον οὐ μὴ ἰάσηται,
καὶ τὸ ὁλόκληρον οὐ μὴ κατευθύνῃ, καὶ τὰ κρέα τῶν ἐκλεκτῶν
17 καταφάγεται, καὶ τοὺς ἀστραγάλους αὐτῶν ἐκστρέψει. Ὦ οἱ