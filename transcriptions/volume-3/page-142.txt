σεται αὐτόν. Πενίαν καὶ ἀτιμίαν ἀφαιρεῖται παιδεία· ὁ δὲ φυλάσ-
σων ἐλέγχους, δοξασθήσεται. Ἐπιθυμίαι εὐσεβῶν ἡδύνουσι ψυχήν·
ἔργα δὲ ἀσεβῶν μακρὰν ἀπὸ γνώσεως. Ὁ συμπορευόμενος σοφοῖς,
σοφὸς ἔσται· ὁ δὲ συνεμβόμενος ἄφροσι, γνωσθήσεται. Ἁμαρτά-
νοντας καταδιώξεται κακά· τοὺς δὲ δικαίους καταλήψεται ἀγαθά.
Ὁ ἀγαθὸς ἀνὴρ κληρονομήσει υἱοὺς υἱῶν· θησαυρίζεται δὲ δικαίοις
πλοῦτος ἀσεβῶν. Δίκαιοι ποιήσουσιν ἐν πλούτῳ ἔτη πολλὰ· ἄδι-
κοι δὲ ἀπολοῦνται συντόμως. Ὃς φείδεται τῆς ἑαυτοῦ βακτηρίας,
μισεῖ τὸν υἱὸν αὐτοῦ· ὁ δὲ ἀγαπῶν, ἐπιμελῶς παιδεύει. Δίκαιος
ἐσθίων ἐμπιπλᾷ τὴν ψυχὴν αὐτοῦ· ψυχαὶ δὲ ἀσεβῶν ἐνδεεῖς.

ΣΟΦΑΙ γυναῖκες ᾠκοδόμησαν οἴκους· ἡ δὲ ἄφρων κατέστρεφε
ταῖς χερσὶν αὐτῆς. Ὁ πορευόμενος ὀρθῶς, φοβεῖται τὸν Κύριον·
ὁ δὲ σκολιάζων ταῖς ὁδοῖς αὐτοῦ, ἀτιμασθήσεται. Ἐκ στόματος
ἀφρόνων βακτηρία ὕβρεως· χείλη δὲ σοφῶν φυλάξει αὐτούς. Οὗ
μὴ εἰσὶ βόες, φάτναι καθαραί· οὗ δὲ πολλὰ γενήματα, φανερὰ βὸς
ἰσχύς. Μάρτυς πιστὸς οὐ ψεύδεται· ἐκκαίει δὲ ψευδῆ μάρτυς ἀδί-
κος. Ζητήσεις σοφίαν παρὰ κακοῖς, καὶ οὐχ εὑρήσεις· αἴσθησις δὲ
παρὰ φρονίμοις εὐχερής. Πάντα ἐναντία ἀνδρὶ ἄφρονι· ὅπλα δὲ
αἰσθήσεως χείλη σοφά. Σοφία πανούργων ἐπιγνώσεται τὰς ὁδοὺς
αὐτῶν· ἄνοια δὲ ἀφρόνων ἐν πλάνῃ. Οἰκίαι ἀφρόνων ἐρειλήσουσι
καθαρισμόν· οἰκίαι δὲ δικαίων δεκταί. Καρδία ἀνδρὸς αἰσθητική,
λυπηρὰ ψυχὴ αὐτοῦ· ὅταν δὲ εὐφραίνηται, οὐκ ἐπιμίγνυται ὕβρει.
Οἰκίαι ἀσεβῶν ἀφανισθήσονται· σκηναὶ δὲ κατορθούντων ζήσονται.
Ἔστιν ὁδὸς ἢ δοκεῖ ὀρθὴ εἶναι παρὰ ἀνθρώποις, τὰ δὲ τελευταῖα
αὐτῆς ἔρχεται εἰς πυθμένα ᾅδου. Ἐν εὐφροσύναις οὐ προσμίγνυ-
ται λύπη· τελευταῖα δὲ χαρᾶς εἰς πένθος ἔρχεται. Τῶν ἑαυτοῦ
ὁδῶν πλησθήσεται θρασυκἀρδίος, ἀπὸ δὲ τῶν διανοημάτων αὐτοῦ
ἀνὴρ ἀγαθός. Ἄκακος πιστεύει παντὶ λόγῳ· πανοῦργος δὲ ἔρχε-
ται εἰς μετάνοιαν. Σοφὸς φοβηθεὶς ἐξέκλινεν ἀπὸ κακοῦ· ὁ δὲ ἄφρων
ἑαυτῷ πεποιθὼς μίγνυται ἀνόμῳ. Ὀξύθυμος πράσσει μετὰ ἀβου-
λίας· ἀνὴρ δὲ φρόνιμος πολλὰ ὑποφέρει. Μεριοῦνται ἄφρονες κα-
κίαν· οἱ δὲ πανοῦργοι κρατήσουσιν αἰσθήσεως. Ὀλισθήσουσιν κακοὶ
ἔναντι ἀγαθῶν, καὶ ἀσεβεῖς θεραπεύσουσι θύρας δικαίων. Φίλοι