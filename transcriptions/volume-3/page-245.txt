ΚΕΦ. ΜΔ΄.                 Η Σ Α Ι                 1183
καὶ γλύφοντες, πάντες μάταιοι, οἱ ποιοῦντες τὰ καταθύμια
αὐτῶν, ἃ οὐκ ὠφελήσει αὐτούς· καὶ μάρτυρες αὐτῶν εἰσίν, οὐκ
ἔζονται, καὶ οὐ γνώσονται, ἀλλὰ αἰσχυνθήσονται, πάντες οἱ 10
πλάσσοντες θεόν, καὶ γλύφοντες ἀνωφελῆ. καὶ πάντες, ὅθεν ἐ- 11
γένοντο, ἐξηράνθησαν· καὶ κωφοὶ ἀπὸ ἀνθρώπων συναχθήτωσαν
πάντες, καὶ στησάτωσαν ἅμα· ἐντραπήτωσαν, καὶ αἰσχυνθή-
τωσαν ἅμα· ὅτι ὤξυνε τέκτων σίδηρον, σκεπάρνῳ εἰργάσατο 12
αὐτὸ ἐν ἄνθραξι, καὶ ἐν τερέτρῳ ἔστησεν αὐτό, καὶ εἰργάσατο
αὐτὸ ἐν τῷ βραχίονι τῆς ἰσχύος αὐτοῦ· καὶ πεινάσει, καὶ ἀ-
σθενήσει, καὶ οὐ μὴ πίῃ ὕδωρ. Ἐκλεξάμενος τέκτων ξύλον, 13
ἔστησεν αὐτὸ ἐν μέτρῳ, καὶ ἐν κόλλῃ ἐῤῥύθμισεν αὐτό· ἐποίη-
σεν αὐτὸ ἐν παραγωνίσκοις, καὶ ἐμόρφωσεν αὐτὸ ἐν παραγρα-
φίδι· καὶ ἐποίησεν αὐτὸ ὡς μορφὴν ἀνδρός, καὶ ὡς ὡραιότητα
ἀνθρώπου, στῆσαι αὐτὸ ἐν οἴκῳ. (Ὃ ἔκοψεν ἑαυτῷ κέδρους, 14
καὶ ἔλαβεν ἀγριοβάλανον καὶ δρῦν, καὶ ἐκαρτέρωσεν ἑαυτῷ ξύ-
λον ἐκ τοῦ δρυμοῦ, ὃ ἐφύτευσε Κύριος, πίτυν, καὶ ὑετὸς ἐμή-
κυνεν, ἵνα ᾖ ἀνθρώποις εἰς καῦσιν, καὶ λαβὼν ἀπ᾿ αὐτοῦ, ἐθερ- 15
μάνθη, καὶ καύσαντες ἔπεψαν ἄρτους ἐπ᾿ αὐτοῦ, τὸ δὲ λοιπὸν
εἰργάσατο εἰς θεούς, καὶ προσκυνοῦσιν αὐτοῖς· ἐποίησεν αὐτὸ
γλυπτόν, καὶ κάμπτει αὐτοῖς. οὗ τὸ ἥμισυ αὐτοῦ κατέκαυσεν 16
ἐν πυρί, καὶ ἐπὶ τοῦ ἡμίσους αὐτοῦ καύσαντες ἔπεψαν ἄρτους
ἐπ᾿ αὐτῶν, καὶ ἐπ᾿ αὐτοῦ κρέας ὀπτήσας ὀπτὸν ἔφαγε, καὶ ἐ-
νεπλήσθη, καὶ θερμανθεὶς εἶπεν· Ἡδὺ μοι, ὅτι ἐθερμάνθην, καὶ
ἴδον πῦρ. Τὸ δὲ λοιπὸν αὐτοῦ ἐποίησεν εἰς θεὸν γλυπτόν, καὶ 17
προσκυνεῖ αὐτῷ, καὶ προσεύχεται λέγων, ἔξελοῦ με, ὅτι Θεός
μου εἶ σύ. Οὐκ ἔγνωσαν φρονῆσαι ὅτι ἀπημαυρώθησαν τοῦ βλέ- 18
πειν τοῖς ὀφθαλμοῖς αὐτῶν, καὶ τοῦ νοῆσαι τῇ καρδίᾳ αὐτῶν.
Καὶ οὐκ ἐλογίσατο τῇ καρδίᾳ αὐτοῦ, (οὐδὲ ἂν ἐλογίσατο ἐν τῇ 19
ψυχῇ αὐτοῦ,) οὐδὲ ἔγνω τῇ φρονήσει, ὅτι τὸ ἥμισυ αὐτοῦ κα-
τέκαυσεν ἐν πυρί, καὶ ἔπεψεν ἐπὶ τῶν ἀνθράκων αὐτοῦ ἄρτους,
καὶ ὀπτήσας κρέας ἔφαγε, καὶ τὸ λοιπὸν αὐτοῦ εἰς βδέλυγμα
ἐποίησε, καὶ προσκυνοῦσιν αὐτῷ. Γνῶθι, ὅτι σποδὸς ἡ καρδία 20
αὐτῶν, καὶ πλανῶνται, καὶ οὐδεὶς δύναται ἐξελέσθαι τὴν ψυ-
χὴν αὐτοῦ· ἴδετε, οὐκ ἐρεῖτε, ὅτι ψεῦδος ἐν τῇ δεξιᾷ μου. Μνή- 21
σθητι ταῦτα, Ἰακὼβ καὶ Ἰσραήλ, ὅτι παῖς μου εἶ σύ, ἔπλασά 22
σε παῖδά μου, καὶ σύ, Ἰσραήλ, μὴ ἐπιλανθάνου μου. Ἰδοὺ γὰρ