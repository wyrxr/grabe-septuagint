1150 Η Σ Α Ι Α Σ. ΚΕΦ. ΚΑ΄. ΚΒ΄
8 καμήλου, ἀκρόασαι ἀκρόασιν, πολλὴν ἀκρόασιν· Καὶ κάλεσον Οὐ-
ριαν εἰς τὴν σκοπιὰν Κυρίου. Καὶ εἶπεν· ἔστην διαπαντὸς ἡμέρας,
9 καὶ ἐπὶ τῆς παρεμβολῆς ἐγὼ ἔστην ὅλην τὴν νύκτα, καὶ ἰδοὺ αὐ-
τὸς ἔρχεται ἀναβάτης συνωρίδος· καὶ ἀποκριθεὶς εἶπε· πέπτωκε,
πέπτωκε Βαβυλών, καὶ πάντα τὰ ἀγάλματα αὐτῆς, καὶ τὰ χει-
10 ῥοποίητα αὐτῆς συνετρίβησαν εἰς τὴν γῆν. Ἀκούσατε οἱ κα-
ταλελειμμένοι, καὶ ὀδυνώμενοι ἀκούσατε, ἃ ἤκουσα παρὰ Κυρίου
11 Σαβαώθ, ὁ Θεὸς τοῦ Ἰσραὴλ ἀνήγγειλεν ἡμῖν. ΤΟ ΟΡΑΜΑ
12 ΤΗΣ ΙΔΟΥΜΑΙΑΣ. Πρὸς ἐμὲ καλεῖ παρὰ τοῦ Σηείρ· φύλαξαι ἐπ-
ἀλξεις φυλάσσων· τί ἀπὸ νυκτός; εἶπε φυλάσσων· ἦλθε τοπρωὶ καὶ
13 τὴν νύκτα· ἐὰν ζητῇς ζήτει, καὶ παρ᾿ ἐμοὶ οἰκεῖ. Λῆμμα ἐν τῇ Ἀ-
14 ραβίᾳ· ἐν τῷ δρυμῷ ἑσπέρας κοιμηθῇς, ἢ ἐν τῇ ὁδῷ Δαιδάν. Εἰς
συνάντησιν ὕδωρ διψῶντι φέρετε οἱ ἐνοικοῦντες ἐν χώρᾳ Θαιμάν,
ἄρτοις συναντᾶτε τοῖς φεύγουσι διὰ τὸ πλῆθος τῶν πεφονευμένων,
15 καὶ διὰ τὸ πλῆθος τῶν πλανωμένων, καὶ διὰ τὸ πλῆθος τῆς μαχαί-
ρας, καὶ διὰ τὸ πλῆθος τῶν τοξευμάτων τῶν διατεταμένων, καὶ
διὰ τὸ πλῆθος τῶν πεπτωκότων ἐν τῷ πολέμῳ. Ὅτι οὕτως εἶπέ
16 μοι Κύριος· ἔτι ἐνιαυτὸς ὡς ἐνιαυτὸς μισθωτοῦ, ἐκλείψει ἡ δόξα
17 τῶν υἱῶν Κηδάρ, καὶ τὸ κατάλοιπον τοῦ ἀριθμοῦ τῶν τοξευμά-
των τῶν ἰσχυρῶν υἱῶν Κηδὰρ ἔσται ὀλίγον, διότι Κύριος ἐλά-
λησεν ὁ Θεὸς Ἰσραήλ.

ΚΕΦ. ΚΒ΄. XXII.

1 ΤΟ ΟΡΑΜΑ ΤΗΣ ΦΑΡΑΓΓΟΣ ΣΙΩΝ. Τί ἐγένετό σοι νῦν,
2 ὅτι ἀνέβητε πάντες εἰς δώματα μάταια; Ἐνεπλήσθη ἡ πόλις
βοώντων, ἢ πόλις γαυριῶσα· οἱ τραυματίαι σου οὐ τραυμα-
3 τίαι μαχαίρας, οὐδὲ οἱ νεκροί σου νεκροὶ πολέμου. Πάντες οἱ
ἄρχοντές σου πεφεύγασι, καὶ οἱ ἁλόντες σκληρῶς δεδεμένοι εἰσί,
καὶ οἱ ἰσχύοντες ἐν σοὶ ἐδέθησαν ὁμοθυμαδόν, πόῤῥω πεφεύγασι.
4 Διὰ τοῦτο εἶπα· ἄφετέ με, πικρῶς κλαύσομαι· μὴ κατισχύ-
σητε παρακαλεῖν με ἐπὶ τὸ σύντριμμα τῆς θυγατρὸς τοῦ γένους
5 μου, ὅτι ἡμέρα ταραχῆς καὶ ἀπωλείας καὶ καταπατήματος,
καὶ πλάνησις παρὰ Κυρίου Σαβαώθ· ἐν φάραγγι Σιὼν πλανῶν-
6 ται, ἀπὸ μικροῦ ἕως μεγάλου πλανῶνται ἐπὶ τὰ ὄρη. Οἱ δὲ Ἐλα-
μίται ἔλαβον φαρέτρας, καὶ ἀναβάται ἄνθρωποι ἐφ᾿ ἵπποις, καὶ