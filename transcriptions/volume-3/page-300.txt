1238                 ΙΕΡΕΜΙΑΣ                ΚΕΦ. ΙΔʹ. ΙΕʹ.
16    φαίᾳ καὶ ἐν λιμῷ συντελεσθήσονται οἱ προφῆται ἐκεῖνοι, καὶ ὁ
      λαός, οἷς αὐτοὶ προφητεύουσιν αὐτοῖς, καὶ ἔσονται ἐῤῥιμμένοι ἐν
      ταῖς διόδοις Ἱερουσαλήμ, ἀπὸ προσώπου μαχαίρας καὶ τοῦ λι-
      μοῦ, καὶ οὐκ ἔσται ὁ θάπτων αὐτούς, καὶ αἱ γυναῖκες αὐτῶν, καὶ
      οἱ υἱοὶ αὐτῶν, καὶ αἱ θυγατέρες αὐτῶν, καὶ ἐκχεῶ ἐπ᾿ αὐτοὺς
17    τὰ κακὰ αὐτῶν. Καὶ ἐρεῖς πρὸς αὐτοὺς τὸν λόγον τοῦτον· κατα-
      γάγετε ἐπ᾿ ὀφθαλμοὺς ὑμῶν δάκρυα ἡμέρας καὶ νυκτός, καὶ μὴ
      διαλιπέτωσαν, ὅτι συντρίμματι συνετρίβη ἡ θυγάτηρ λαοῦ μου,
18    καὶ πληγὴ ὀδυνηρὰ σφόδρα. Ἐὰν ἐξέλθω εἰς τὸ πεδίον, καὶ ἰδοὺ
      τραυματίαι ῥομφαίας, καὶ ἐὰν εἰσέλθω εἰς τὴν πόλιν, καὶ ἰδοὺ
      πόνος λιμοῦ, ὅτι ἱερεὺς καὶ προφήτης ἐπορεύθησαν εἰς γῆν, ἣν
19    οὐκ ᾔδεισαν. Μὴ ἀποδοκιμάζων ἀπεδοκίμασας τὸν Ἰούδαν, καὶ
      ἀπὸ Σιὼν ἀπέστη ἡ ψυχή σου ; ἵνατί ἔπτασας ἡμᾶς, καὶ οὐκ
      ἔστιν ἡμῖν ἴασις ; ὑπεμείναμεν εἰς εἰρήνην, καὶ οὐκ ἦν ἀγαθὰ
20    εἰς καιρὸν ἰάσεως, καὶ ἰδοὺ ταραχή. Ἔγνωμεν, Κύριε, ἁμαρ-
      τήματα ἡμῶν, ἀδικίας πατέρων ἡμῶν, ὅτι ἡμάρτομεν ἐναντίον
21    σου. Κόπασον διὰ τὸ ὄνομά σου, μὴ ἀπολέσῃς θρόνον δόξης
22    σου· μνήσθητι, μὴ διασκεδάσῃς τὴν διαθήκην σου μεθ᾿ ἡμῶν. Μὴ
      ἔστιν ἐν εἰδώλοις τῶν ἐθνῶν ὑετίζων ; καὶ εἰ ὁ οὐρανὸς δώσει
      πλησμονὴν αὐτοῦ, οὐχὶ σὺ εἶ αὐτός ; καὶ ὑπομενοῦμέν σε, ὅτι
      σὺ ἐποίησας πάντα ταῦτα.

                     ΚΕΦ. ΙΕʹ. ΧV.

1     ΚΑΙ εἶπε Κύριος πρὸς μέ· ἐὰν στῇ Μωσῆς καὶ Σαμουὴλ
      πρὸ προσώπου μου, οὐκ ἔστιν ἡ ψυχή μου πρὸς αὐτούς· ἐξαπό-
2     στειλον τὸν λαὸν τοῦτον, καὶ ἐξελθάτωσαν. Καὶ ἔσται ἐὰν εἴ-
      πωσι πρὸς σέ, ποῦ ἐξελευσόμεθα ; καὶ ἐρεῖς πρὸς αὐτούς· τάδε
      λέγει Κύριος ὁ Θεός· ὅσοι εἰς θάνατον, εἰς θάνατον· καὶ ὅσοι
      εἰς μάχαιραν, εἰς μάχαιραν· καὶ ὅσοι εἰς λιμόν, εἰς λιμόν· καὶ
3     ὅσοι εἰς αἰχμαλωσίαν, εἰς αἰχμαλωσίαν. Καὶ ἐκδικήσω ἐπ᾿ αὐ-
      τοὺς τέσσαρα εἴδη, λέγει Κύριος· τὴν μάχαιραν εἰς σφαγήν, καὶ
      τοὺς κύνας εἰς διασπασμόν, καὶ τὰ θηρία τῆς γῆς καὶ τὰ πε-
4     τεινὰ τοῦ οὐρανοῦ εἰς βρῶσιν καὶ εἰς διαφθοράν. Καὶ παρα-
      δώσω αὐτοὺς εἰς ἀνάγκας πάσαις ταῖς βασιλείαις τῆς γῆς, διὰ
      Μανασσῆ υἱὸν Ἑζεκία βασιλέα Ἰούδα, περὶ πάντων ὧν ἐποίη-