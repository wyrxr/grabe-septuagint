ΨΑΛΜ. ΡΛΔ΄. ΡΛΕ΄. ΨΑΛΤΗΡΙΟΝ. 1041
σιλείας Χαναὰν καὶ ἔδωκε τὴν γῆν αὐτῶν κληρονομίαν, κληρονο- 12
μίαν τῷ Ἰσραὴλ λαῷ αὐτοῦ. Κύριε τὸ ὄνομά σου εἰς τὸν αἰῶνα, 13
Κύριε τὸ μνημόσυνόν σου εἰς γενεὰν καὶ γενεάν· ὅτι κρινεῖ Κύριος 14
τὸν λαὸν αὐτοῦ, καὶ ἐπὶ τοῖς δούλοις αὐτοῦ παρακληθήσεται. Τὰ 15
εἴδωλα τῶν ἐθνῶν ἀργύριον, καὶ χρυσίον, ἔργα χειρῶν ἀνθρώπων·
στόμα ἔχουσι, καὶ οὐ λαλήσουσιν· ὀφθαλμοὺς ἔχουσι, καὶ οὐκ ὄψον- 16
ται· ὦτα ἔχουσι, καὶ οὐκ ἐνωτισθήσονται· (ῥῖνας ἔχουσι, καὶ οὐκ 17
ὀσφρανθήσονται·) (χεῖρας ἔχουσι, καὶ οὐ ψηλαφήσουσι·) (πόδας
ἔχουσι, καὶ οὐ περιπατήσουσιν·) (οὐ φωνήσουσιν ἐν τῷ λάρυγγι
αὐτῶν·) οὐδὲ γάρ ἐστι πνεῦμα ἐν τῷ στόματι αὐτῶν. Ὅμοιοι αὐ- 18
τοῖς γένοιντο (πάντες) οἱ ποιοῦντες αὐτά, καὶ πάντες οἱ πεποιθό-
τες ἐπ᾿ αὐτοῖς. Οἶκος Ἰσραὴλ εὐλογήσατε τὸν Κύριον· οἶκος Ἀα- 19
ρὼν εὐλογήσατε τὸν Κύριον· οἶκος Λευεὶ εὐλογήσατε τὸν Κύριον· 20
οἱ φοβούμενοι τὸν Κύριον εὐλογήσατε τὸν Κύριον. Εὐλογητὸς Κύ- 21
ριος ἐκ Σιών, ὁ κατοικῶν Ἱερουσαλήμ.

ΨΑΛΜ. ΡΛΕ΄. CXXXV.

ΑΛΛΗΛΟΥΪΑ. Ἐξομολογεῖσθε τῷ Κυρίῳ, ὅτι χρηστός· ὅτι 1
εἰς τὸν αἰῶνα τὸ ἔλεος αὐτοῦ. Ἐξομολογεῖσθε τῷ Θεῷ τῶν θεῶν· 2
ὅτι εἰς τὸν αἰῶνα τὸ ἔλεος αὐτοῦ. Ἐξομολογεῖσθε τῷ Κυρίῳ τῶν 3
Κυρίων· ὅτι εἰς τὸν αἰῶνα τὸ ἔλεος αὐτοῦ. Τῷ ποιήσαντι θαυμά- 4
σια μεγάλα μόνῳ· ὅτι εἰς τὸν αἰῶνα τὸ ἔλεος αὐτοῦ. Τῷ ποιή- 5
σαντι τοὺς οὐρανοὺς ἐν συνέσει· ὅτι εἰς τὸν αἰῶνα τὸ ἔλεος αὐτοῦ.
Τῷ στερεώσαντι τὴν γῆν ἐπὶ τῶν ὑδάτων· ὅτι εἰς τὸν αἰῶνα τὸ 6
ἔλεος αὐτοῦ· τῷ ποιήσαντι φῶτα μεγάλα (μόνῳ)· ὅτι εἰς τὸν αἰῶ- 7
να τὸ ἔλεος αὐτοῦ· τὸν ἥλιον εἰς ἐξουσίαν τῆς ἡμέρας· ὅτι εἰς τὸν 8
αἰῶνα τὸ ἔλεος αὐτοῦ· τὴν σελήνην καὶ τὰ ἄστρα εἰς ἐξουσίαν τῆς 9
νυκτός· ὅτι εἰς τὸν αἰῶνα τὸ ἔλεος αὐτοῦ. Τῷ πατάξαντι Αἴγυ- 10
πτον σὺν τοῖς πρωτοτόκοις αὐτῶν· ὅτι εἰς τὸν αἰῶνα τὸ ἔλεος αὐ-
τοῦ· καὶ ἐξαγαγόντι τὸν Ἰσραὴλ ἐκ μέσου αὐτῶν· ὅτι εἰς τὸν 11
αἰῶνα τὸ ἔλεος αὐτοῦ· ἐν χειρὶ κραταιᾷ καὶ ἐν βραχίονι ὑψηλῷ· 12
ὅτι εἰς τὸν αἰῶνα τὸ ἔλεος αὐτοῦ. Τῷ καταδιελόντι τὴν ἐρυθρὰν 13
θάλασσαν εἰς διαιρέσεις· ὅτι εἰς τὸν αἰῶνα τὸ ἔλεος αὐτοῦ· καὶ 14
διαγαγόντι τὸν Ἰσραὴλ διὰ μέσου αὐτῆς· ὅτι εἰς τὸν αἰῶνα τὸ
ἔλεος αὐτοῦ· καὶ τῷ ἐκτινάξαντι Φαραὼ καὶ τὴν δύναμιν αὐτοῦ 15