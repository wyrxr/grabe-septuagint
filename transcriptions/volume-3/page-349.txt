ΚΕΦ. ΛΒ΄. ἹΕΡΕΜΙΑΣ 1287
σβύτερος, καὶ ἔγνων ὅτι λόγος Κυρίου ἐστί, καὶ ἐκτησάμην 9
τὸν ἀγρὸν ᾿Αναμεὴλ υἱοῦ ἀδελφοῦ πατρός μου, τὸν ἐν ᾿Αναθώθ,
καὶ ἔστησα αὐτῷ ἀργύριον ἑπτὰ σίκλους, καὶ δέκα ἀργυρίου, καὶ 10
ἔγραψα εἰς βιβλίον, καὶ διεσφραγισάμην, καὶ διεμαρτυράμην μάρ-
τυρας, καὶ ἔστησα τὸ ἀργύριον ἐν ζυγῷ. Καὶ ἔλαβον τὸ βιβλίον 11
τῆς κτήσεως τὸ ἐσφραγισμένον τὴν ἐντολὴν καὶ τὰ δικαιώ-
ματα, καὶ τὸ ἀνεγνωσμένον· καὶ ἔδωκα τὸ βιβλίον τῆς κτήσεως 12
τῷ Βαροὺχ υἱῷ Νηρίου υἱοῦ Μαασαίου, κατ᾿ ὀφθαλμοὺς ᾿Αναμεὴλ
υἱοῦ ἀδελφοῦ πατρός μου, καὶ κατ᾿ ὀφθαλμοὺς τῶν ἑστηκότων
καὶ γραφόντων ἐν τῷ βιβλίῳ τῆς κτήσεως, καὶ κατ᾿ ὀφθαλμοὺς
τῶν ᾿Ιουδαίων πάντων, τῶν καθημένων ἐν τῇ αὐλῇ τῆς φυλακῆς.
Καὶ συνέταξα τῷ Βαροὺχ κατ᾿ ὀφθαλμοὺς αὐτῶν, λέγων. Οὕτως 13.14
εἶπε Κύριος παντοκράτωρ ὁ Θεὸς ᾿Ισραήλ· λάβε τὸ βιβλίον
τῆς κτήσεως τοῦτο τὸ ἐσφραγισμένον, καὶ τὸ βιβλίον τὸ ἀνεγνω-
σμένον τοῦτο, καὶ θήσεις αὐτὸ εἰς ἀγγεῖον ὀστράκινον, ἵνα δια-
μείνῃ ἡμέρας πλείους. Ὅτι οὕτως εἶπε Κύριος παντοκράτωρ ὁ 15
Θεὸς ᾿Ισραήλ· ἔτι κτηθήσονται ἀγροί, καὶ οἰκίαι, καὶ ἀμπελῶ-
νες ἐν τῇ γῇ ταύτῃ. Καὶ προσηυξάμην πρὸς Κύριον μετὰ τὸ 16
δοῦναί με τὸ βιβλίον τῆς κτήσεως πρὸς Βαροὺχ υἱὸν Νηρίου,
λέγων. Ὦ ὢν Κύριε Κύριε, σὺ ἐποίησας τὸν οὐρανὸν καὶ τὴν 17
γῆν ἐν τῇ ἰσχύϊ σου τῇ μεγάλῃ, καὶ τῷ βραχίονί σου τῷ ὑψηλῷ
καὶ τῷ μετεώρῳ, οὐ μὴ ἀποκρυβῇ ἀπὸ σοῦ οὐδὲν ῥῆμα, ποιῶν 18
ἔλεος εἰς χιλιάδας, καὶ ἀποδιδοὺς ἁμαρτίας πατέρων εἰς κόλ-
πους τέκνων αὐτῶν μετ᾿ αὐτοὺς· ὁ Θεὸς ὁ μέγας ὁ ἰσχυρός,
Κύριος μεγάλης βουλῆς, καὶ ὁ δυνατὸς τοῖς ἔργοις, ὁ Θεὸς ὁ 19
μέγας ὁ παντοκράτωρ, καὶ μεγαλώνυμος Κύριος· οἱ ὀφθαλμοί σου
ἀνεῳγμένοι εἰς πάσας τὰς ὁδοὺς τῶν υἱῶν τῶν ἀνθρώπων, ἀπο-
δοῦναι ἑκάστῳ κατὰ τὴν ὁδὸν αὐτοῦ, καὶ κατὰ τοὺς καρποὺς τῶν 20
ἐπιτηδευμάτων αὐτοῦ· ὃς ἐποίησας σημεῖα καὶ τέρατα ἐν γῇ Αἰ-
γύπτῳ ἕως τῆς ἡμέρας ταύτης, καὶ ἐν ᾿Ισραήλ, καὶ ἐν τοῖς γη-
γενέσιν· καὶ ἐποίησας σεαυτῷ ὄνομα, ὡς ἡ ἡμέρα αὕτη, καὶ ἐξή- 21
γαγες τὸν λαόν σου ᾿Ισραὴλ ἐκ γῆς Αἰγύπτου ἐν σημείοις, καὶ
ἐν τέρασι, καὶ ἐν χειρὶ κραταιᾷ, καὶ ἐν βραχίονι ὑψηλῷ, καὶ ἐν 22
δράμασι μεγάλοις, καὶ ἔδωκας αὐτοῖς τὴν γῆν ταύτην, ἣν ὤμο-
σας τοῖς πατράσιν αὐτῶν, δοῦναι αὐτοῖς, γῆν ῥέουσαν γάλα καὶ
μέλι. Καὶ εἰσῆλθοσαν καὶ ἔλαβον αὐτήν, καὶ οὐκ ἤκουσαν τῆς 23