ΚΕΦ. ΙΔʹ.                                 Η Σ Α Ι Α Σ.                                      1143
ἔλυσεν εἰς τὰς οἰκίας αὐτῶν. Πάντες οἱ βασιλεῖς τῶν ἐθνῶν ἐκοιμή- 18
θησαν ἐν τιμῇ, ἕκαστος ἐν τῷ οἴκῳ αὐτοῦ. Σὺ δὲ ῥιφήσῃ ἐν τοῖς 19
ὄρεσιν, ὡς νεκρὸς ἐβδελυγμένος μετὰ πολλῶν τεθνηκότων ἐκκε-
κεντημένων μαχαίραις, καταδαινόντων εἰς ᾅδου· ὃν τρόπον ἐν αἵ-
ματι ἱματίον πεφυρμένον οὐκ ἔσαι καθαρόν, οὕτως οὐδὲ σὺ ἔσῃ 20
καθαρός· διότι τὴν γῆν μου ἀπώλεσας, καὶ τὸν λαόν μου ἀπέ-
κτεινας· οὐ μὴ μείνῃς εἰς τὸν αἰῶνα χρόνον, σπέρμα πονηρόν.
Ἑτοίμασον σφαγῆναι τὰ τέκνα σου ταῖς ἁμαρτίαις τοῦ πατρὸς 21
αὐτῶν, ἵνα μὴ ἀναστῶσι, καὶ τὴν γῆν κληρονομήσωσι, καὶ ἐμ-
πλήσωσι τὴν γῆν πολέμων. Καὶ ἐπαναστήσομαι αὐτοῖς, λέγει 22
Κύριος Σαβαώθ, καὶ ἀπολῶ αὐτῶν ὄνομα, καὶ κατάλειμμα, καὶ
σπέρμα· τάδε λέγει Κύριος. Καὶ θήσω τὴν Βαβυλωνίαν ἔρημον, 23
ὥστε κατοικεῖν ἐχίνους, καὶ ἔσται εἰς οὐδέν· καὶ θήσω αὐτὴν πηλοῦ
βάραθρον εἰς ἀπώλειαν. Τάδε λέγει Κύριος Σαβαώθ· ὃν τρόπον 24
εἴρηκα, οὕτως ἔσται, καὶ ὃν τρόπον βεβούλευμαι, οὕτως μενεῖ,
τοῦ ἀπολέσαι τοὺς Ἀσσυρίους ἐπὶ τῆς γῆς τῆς ἐμῆς, καὶ ἐπὶ τῶν 25
ὀρέων μου· καὶ ἔσονται εἰς κατάπατημα, καὶ ἀφαιρεθήσεται ἀπ᾿
αὐτῶν ὁ ζυγὸς αὐτῶν, καὶ τὸ κῦδος αὐτῶν ἀπὸ τῶν ὤμων αὐτῶν
ἀφαιρεθήσεται. Αὕτη ἡ βουλὴ, ἣν βεβούλευται Κύριος ἐπὶ τὴν οἰ- 26
κουμένην ὅλην, καὶ αὕτη ἡ χεὶρ ἡ ὑψηλὴ ἐπὶ πάντα τὰ ἔθνη τῆς
οἰκουμένης. Ἃ γὰρ ὁ Θεὸς ὁ ἅγιος βεβούλευται τίς διασκεδάσει; 27
καὶ τὴν χεῖρα αὐτοῦ τὴν ὑψηλὴν τίς ἀποστρέψει; Τοῦ ἔτους, οὗ 28
ἀπέθανεν ὁ Ἄχαζ ὁ βασιλεὺς, ἐγενήθη τὸ ῥῆμα τοῦτο. Μὴ εὐ- 29
φρανθεῖτε πάντες οἱ ἀλλόφυλοι, συνετρίβη γὰρ ὁ ζυγὸς τοῦ παί-
οντος ὑμᾶς· ἐκ γὰρ σπέρματος ὄφεως ἐξελεύσεται ἔγγονα ἀσπίδων,
καὶ τὰ ἔκγονα αὐτῶν ἐξελεύσονται ὄφεις πετόμενοι, καὶ βοσκη- 30
θήσονται πτωχοὶ δι᾿ αὐτοῦ· πτωχοὶ δὲ ἄνδρες ἐπ᾿ εἰρήνης ἀναπαύ-
σονται· ἀνελεῖ δὲ ἐν λιμῷ τὸ σπέρμα σου, καὶ τὸ κατάλειμμά σου
ἀνελεῖ. Ὀλολύζετε πύλαι πόλεων, κεκραγέτωσαν πόλεις τεταραγ- 31
μέναι, οἱ ἀλλόφυλοι πάντες, ὅτι καπνὸς ἀπὸ βορρᾶ ἔρχεται, καὶ οὐκ
ἔστι τοῦ μεῖναι ἐν τοῖς συντεταγμένοις αὐτοῦ. Καὶ τί ἀποκρι- 32
θήσονται βασιλεῖς ἐθνῶν; ὅτι Κύριος ἐθεμελίωσε Σιὼν, καὶ δι᾿
αὐτοῦ σωθήσονται οἱ ταπεινοὶ τοῦ λαοῦ αὐτοῦ.