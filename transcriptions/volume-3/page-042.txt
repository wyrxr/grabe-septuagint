ΨΑΛΤΗΡΙΟΝ.

ΨΑΛΜ. ΝΗ΄. LVIII.

1 Εἰς τὸ τέλος, μὴ διαφθείρῃς, τῷ Δαυὶδ εἰς στηλογραφίαν, ὁπό-
  τε ἀπέστειλε Σαούλ, καὶ ἐφύλαξε τὸν οἶκον αὐτοῦ, τοῦ θανατῶ-
2 σαι αὐτόν. Ἐξελοῦ με ἐκ τῶν ἐχθρῶν μου ὁ Θεός, καὶ ἐκ τῶν
3 ἐπανισταμένων ἐπ᾽ ἐμὲ λύτρωσαί με· ῥῦσαί με ἐκ τῶν ἐργαζομέ-
4 νων τὴν ἀνομίαν, καὶ ἐξ ἀνδρῶν αἱμάτων σῶσόν με. Ὅτι ἰδοὺ
  ἐθήρευσαν τὴν ψυχήν μου, ἐπέθεντο ἐπ᾽ ἐμὲ κραταιοί· οὔτε ἡ ἀνο-
5 μία μου, οὔτε ἡ ἁμαρτία μου, Κύριε. Ἄνευ ἀνομίας ἔδραμον καὶ
6 κατεύθυναν· ἐξεγέρθητι εἰς συνάντησίν μου, καὶ ἴδε. Καὶ σὺ Κύ-
  ριε ὁ Θεὸς τῶν δυνάμεων, ὁ Θεὸς τοῦ Ἰσραήλ, πρόσχες τοῦ ἐπι-
  σκέψασθαι πάντα τὰ ἔθνη· μὴ οἰκτειρήσῃς πάντας τοὺς ἐργαζο-
7 μένους τὴν ἀνομίαν. Διάψαλμα. Ἐπιστρέψουσιν εἰς ἑσπέραν, καὶ
8 λιμώξουσιν ὡς κύων, καὶ κυκλώσουσι πόλιν. Ἰδοὺ ἀποφθέγξονται
  ἐν τῷ στόματι αὐτῶν, καὶ ῥομφαία ἐν τοῖς χείλεσιν αὐτῶν· ὅτι
9 τίς ἤκουσε; Καὶ σὺ Κύριε ἐκγελάσῃ αὐτοὺς, ἐξουδενώσεις πάντα
10 τὰ ἔθνη. Τὸ κράτος μου πρὸς σὲ φυλάξω· ὅτι σὺ ὁ Θεὸς ἀντι-
11 λήπτωρ μου εἶ. Ὁ Θεός μου τὸ ἔλεος αὐτοῦ προφθάσει με· ὁ
12 Θεός μου δείξει μοι ἐν τοῖς ἐχθροῖς μου. Μὴ ἀποκτείνῃς αὐτοὺς,
  μήποτε ἐπιλάθωνται τοῦ λαοῦ μου. Διακόρπισον αὐτοὺς ἐν τῇ
  δυνάμει σου, καὶ κατάγαγε αὐτοὺς, ὁ ὑπερασπιστής μου Κύριε,
13 ἁμαρτίαν στόματος αὐτῶν, λόγον χειλέων αὐτῶν· καὶ συλληφθή-
  τωσαν ἐν τῇ ὑπερηφανίᾳ αὐτῶν, καὶ ἐξ ἀρᾶς καὶ ψεύδους διαγγε-
14 λήσονται ἐν συντελείᾳ, ἐν ὀργῇ συντελείας, καὶ οὐ μὴ ὑπάρξουσι·
  καὶ γνώσονται ὅτι ὁ Θεὸς τοῦ Ἰακὼβ δεσπόζει τῶν περάτων τῆς
15 γῆς. Διάψαλμα. Ἐπιστρέψουσιν εἰς ἑσπέραν, καὶ λιμώξουσιν ὡς
16 κύων, καὶ κυκλώσουσι πόλιν· αὐτοὶ διασκορπισθήσονται τοῦ φα-
17 γεῖν ἐὰν δὲ μὴ χορτασθῶσι, καὶ γογγύσουσιν. Ἐγὼ δὲ ἄσομαι
  τὴν δύναμίν σου, καὶ ἀγαλλιάσομαι τοπρωΐ τὸ ἔλεός σου· ὅτι ἐγε-
  νήθης ἀντιλήπτωρ μου, καὶ καταφυγή μου ἐν ἡμέρᾳ θλίψεώς μου.
18 Βοηθός μου σοι ψαλῶ· ὅτι ὁ Θεός (μου) ἀντιλήπτωρ μου εἶ, ὁ
  Θεός μου τὸ ἔλεός μου.