ΑΒΔΕΙΟΥ Ε´.
ΚΕΦΑΛΑΙΟΝ Α´. 1.

1 ΟΡΑΣΙΣ Ἀβδιού. Τάδε λέγει Κύριος ὁ Θεὸς τῇ Ἰδουμαίᾳ·
ἀκοὴν ἤκουσα παρὰ Κυρίου, καὶ περιοχὴν εἰς τὰ ἔθνη ἐξαπέστει-
2 λεν· ἀνάστητε, καὶ ἐξαναστῶμεν ἐπ᾽ αὐτὴν εἰς πόλεμον. Ἰδοὺ
ὀλιγοστὸν δέδωκά σε ἐν τοῖς ἔθνεσιν, ἠτιμωμένος σὺ εἶ σφόδρα·
3 ὑπερηφανία τῆς καρδίας σου ἐπῆρέ σε κατασκηνοῦντα ἐν ταῖς ὀπαῖς
τῶν πετρῶν, ὑψῶν κατοικίαν αὐτοῦ, λέγων ἐν τῇ καρδίᾳ αὐτοῦ·
4 τίς με κατάξει ἐπὶ τὴν γῆν; Ἐὰν μετεωρισθῇς ὡς ἀετός, καὶ ἐὰν
ἀναμέσον τῶν ἄστρων θῆς νοσσιάν σου, ἐκεῖθεν κατάξω σε, λέγει
5 Κύριος. Εἰ κλέπται εἰσῆλθον πρὸς σέ, εἰ λῃσταὶ νυκτός, (ποῦ
ἂν ἀπεῤῥίφης; ) οὐκ ἂν ἔκλεψαν τὰ ἱκανὰ ἑαυτοῖς; καὶ εἰ τρυ-
6 γηταὶ εἰσῆλθον πρὸς σέ, οὐκ ἂν ὑπελείποντο ἐπιφυλλίδα; Πῶς
7 ἐξηρευνήθη Ἠσαῦ, καὶ κατελήφθη αὐτοῦ τὰ κεκρυμμένα; Ἕως
τῶν ὁρίων σου ἐξαπέστειλάν σε· πάντες οἱ ἄνδρες τῆς διαθήκης
σου ἀντέστησάν σοι, ἠδυνάσθησαν πρὸς σὲ ἄνδρες εἰρηνικοί σου·
8 ἔθηκαν ἔνεδρα ὑποκάτω σου, οὐκ ἔστι σοι σύνεσις ἐν αὐτοῖς. Ἐν
ἐκείνῃ τῇ ἡμέρᾳ, λέγει Κύριος, ἀπολῶ σοφοὺς ἐκ τῆς Ἰδουμαίας,
9 καὶ σύνεσιν ἐξ ὄρους Ἠσαῦ· καὶ πτοηθήσονται οἱ μαχηταί σου
10 οἱ ἐκ Θαιμάν, ὅπως ἐξαρθῇ ἄνθρωπος ἐξ ὄρους Ἠσαῦ, διὰ τὴν
σφαγήν, καὶ τὴν ἀσέβειαν ἀδελφοῦ σου Ἰακώβ· (καὶ) καλύψει σε
11 αἰσχύνη, καὶ ἐξαρθήσῃ εἰς τὸν αἰῶνα. Ἀφ᾽ ἧς ἡμέρας ἀντέστης
ἐξέναντίας ἐν ἡμέρᾳ, αἰχμαλωτευόντων ἀλλογενῶν δύναμιν αὐ-
12 τοῦ, καὶ ἀλλότριοι εἰσῆλθον εἰς τὰς πύλας αὐτοῦ, καὶ ἐπὶ Ἱε-
ρουσαλὴμ ἔβαλον κλήρους, καὶ σὺ ἦς ὡς εἷς ἐξ αὐτῶν. Καὶ μὴ
ἐπίδῃς ἡμέραν ἀδελφοῦ σου ἐν ἡμέρᾳ ἀλλοτρίων, καὶ μὴ ἐπιχα-
13 ρῇς ἐπὶ τοὺς υἱοὺς Ἰούδα ἐν ἡμέρᾳ ἀπωλείας αὐτῶν, καὶ μὴ με-
γαλορρημονήσῃς ἐν ἡμέρᾳ θλίψεως· μηδὲ εἰσέλθῃς εἰς πύλας λαῶν
ἐν ἡμέρᾳ πόνου αὐτῶν, μηδὲ ἐπίδῃς καὶ σὺ τὴν συναγωγὴν αὐτῶν
14 ἐν ἡμέρᾳ ὀλέθρου αὐτῶν, μηδὲ συνεπιθῇ ἐπὶ τὴν δύναμιν αὐτῶν
ἐν ἡμέρᾳ ἀπωλείας αὐτῶν· μηδὲ στῇς ἐπὶ τὰς διεκβολὰς αὐτῶν,