ΚΕΦ. ΝΑ΄. ΗΣΑΙΑΣ 1193
λημ, καὶ ἔνδυσαι τὴν ἰσχὺν τοῦ βραχίονός σου, ἐξεγείρου ὡς ἐν
ἀρχῇ ἡμέρας, ὡς γενεὰ αἰῶνος· οὐ σὺ εἶ ἡ λατομήσασα πλά-
τος, διαῤῥήξασα δράκοντα; οὐ σὺ εἶ ἡ ἐρημοῦσα θάλασσαν, ὕδωρ 10
ἀβύσσου πλῆθος; ἡ θεῖσα τὰ βάθη τῆς θαλάσσης ὁδὸν διαβά-
σεως ῥυομένους, καὶ λελυτρωμένους; ὑπὸ γὰρ Κυρίου ἀποστραφή- 11
σονται, καὶ ἥξουσιν εἰς Σιὼν μετ’ εὐφροσύνης καὶ ἀγαλλιάματος
αἰωνίου· ἐπὶ γὰρ τῆς κεφαλῆς αὐτῶν ἀγαλλίαμα καὶ αἴνεσις, καὶ
εὐφροσύνη καταλήψεται αὐτούς· ἀπέδρα ὀδύνη καὶ λύπη καὶ στε-
ναγμός· ἐγώ εἰμι, ἐγώ εἰμι αὐτὸς ὁ παρακαλῶν σε, γνῶθι, τίς 12
οὖσα ἐφοβήθης ἀπὸ ἀνθρώπου θνητοῦ, καὶ ἀπὸ υἱοῦ ἀνθρώπου, οἱ
ὡσεὶ χόρτος ἐξηράνθησαν. Καὶ ἐπελάθου Θεὸν τὸν ποιήσαντά σε, 13
τὸν ποιήσαντα τὸν οὐρανὸν, καὶ θεμελιώσαντα τὴν γῆν· καὶ ἐφο-
βοῦ ἀεὶ πάσας τὰς ἡμέρας τὸ πρόσωπον τοῦ θυμοῦ τοῦ θλίβον-
τός σε· ὃν τρόπον γὰρ ἐβουλεύσατο τοῦ ἆραί σε, καὶ νῦν ποῦ ὁ
θυμὸς τοῦ θλίβοντός σε; Ἐν γὰρ τῷ σώζεσθαί σε, οὐ στήσεται, 14
οὐδὲ χρονιεῖ· καὶ οὐ θανατώσει εἰς διαφθοράν, καὶ οὐ μὴ ὑστε-
ρήσει ἄρτος αὐτοῦ. Ὅτι ἐγὼ Κύριος ὁ Θεός σου, ὁ ταράσσων 15
τὴν θάλασσαν, καὶ ἠχῶν τὰ κύματα αὐτῆς, Κύριος Σαβαὼθ ὄνο-
μά μοι. Θήσω τοὺς λόγους μου εἰς τὸ στόμα σου, καὶ ὑπὸ τὴν 16
σκιὰν τῆς χειρός σκεπάσω σε, ἐν ᾗ ἔστησα τὸν οὐρανὸν, καὶ ἐθε-
μελίωσα τὴν γῆν, καὶ ἐρεῖ Σιὼν, λαός μου εἶ σύ. Ἐξεγείρου, 17
ἐξεγείρου, ἀνάστηθι Ἱερουσαλήμ, ἡ πιοῦσα τὸ ποτήριον τοῦ θυ-
μοῦ αὐτοῦ, ἐκ χειρὸς Κυρίου· τὸ ποτήριον γὰρ τῆς πτώσεως,
τὸ κόνδυ τοῦ θυμοῦ ἔπιες καὶ ἐξεκένωσας, καὶ οὐκ ἦν ὁ παρα- 18
καλῶν σε ἀπὸ πάντων τῶν τέκνων σου ὧν ἔτεκες, καὶ οὐκ ἦν ὁ
ἀντιλαμβανόμενος τῆς χειρός σου, οὐδὲ ἀπὸ πάντων τῶν υἱῶν
σου ὧν ὕψωσας. Δύο ταῦτα ἀντικείμενά σοι, τίς σοι συλλυπη- 19
θήσεται; πτῶμα καὶ σύντριμμα, λιμὸς καὶ μάχαιρα· τίς σε πα-
ρακαλέσει; Οἱ υἱοί σου, οἱ ἀπορούμενοι, οἱ καθεύδοντες ἐπ’ ἄκρου 20
πάσης ἐξόδου ὡς σευτλίον ἡμίεφθον, οἱ πλήρεις θυμοῦ Κυρίου,
ἐκλελυμένοι διὰ Κυρίου τοῦ Θεοῦ σου. Διὰ τοῦτο ἄκουε τοῦτο 21
τεταπεινωμένη, καὶ μεθύουσα οὐκ ἀπὸ οἴνου. Οὕτως λέγει Κύριος 22
ὁ Θεὸς ὁ κρίνων τὸν λαὸν αὐτοῦ· ἰδοὺ εἴληφα ἐκ τῆς χειρός σου
τὸ ποτήριον τῆς πτώσεως, τὸ κόνδυ τοῦ θυμοῦ μου, καὶ οὐ προσ-
θήσῃ ἔτι πιεῖν αὐτὸ, καὶ δώσω αὐτὸ εἰς τὰς χεῖρας τῶν ἀδικη- 23
σάντων σε καὶ τῶν ταπεινωσάντων σε, οἳ εἶπαν τῇ ψυχῇ σου,
(Τόμ. Γ΄.) 17