I 196
Η Σ Α Ι Α Σ.
ΚΕΦ. ΝΔ΄. LIV.

1 ΕΥΦΡΑΝΘΗΤΙ στείρα ἡ οὐ τίκτουσα, ῥῆξον καὶ βόησον καὶ
τέρπου ἡ οὐκ ὠδίνουσα, ὅτι πολλὰ τὰ τέκνα τῆς ἐρήμου μᾶλλον,
2 ἢ τῆς ἐχούσης τὸν ἄνδρα· εἶπε γὰρ Κύριος. Πλάτυνον τὸν τόπον
τῆς σκηνῆς σου, καὶ τῶν αὐλαιῶν σου, πῆξον, μὴ φείσῃ, μά-
κρυνον τὰ σχοινίσματά σου, καὶ τοὺς πασσάλους σου κατίσχυ-
3 σον· ἔτι εἰς τὰ δεξιὰ καὶ εἰς τὰ ἀριστερὰ ἐκπέτασον· καὶ τὸ
σπέρμα σου ἔθνη κληρονομήσει, καὶ πόλεις ἠρημωμένας κατοί-
4 κήσεις. Μὴ φοβοῦ, ὅτι κατησχύνθης, μηδὲ ἐντραπῇς, ὅτι ὠνει-
δίσθης, ὅτι αἰσχύνην αἰώνιον ἐπίλησῃ, καὶ ὄνειδος τῆς χηρείας
5 σου οὐ μὴ μνησθήσῃ ἔτι. Ὅτι Κύριος ὁ ποιῶν σε, Κύριος Σα-
βαὼθ ὄνομα αὐτῷ· καὶ ὁ ῥυσάμενός σε, Θεὸς ἅγιος, Ἰσραήλ, πᾶ-
6 ση τῇ γῇ κληθήσεται. Οὐχ ὡς γυναῖκα καταλελειμμένην καὶ
ὀλιγόψυχον κέκληκέ σε Κύριος, οὐδ᾿ ὡς γυναῖκα ἐκ νεότητος
7 μεμισθημένην, εἶπεν ὁ Θεός σου. Χρόνον μικρὸν κατέλιπόν σε,
8 καὶ μετὰ ἐλέους μεγάλου ἐλεήσω σε. Ἐν θυμῷ μικρῷ ἀπέστρε-
ψα τὸ πρόσωπόν μου ἀπὸ σοῦ, καὶ ἐν ἐλεέι αἰωνίῳ ἠλέησά σε·
9 εἶπεν ὁ ῥυσάμενός σε Κύριος, ἀπὸ τοῦ ὕδατος τοῦ ἐπὶ Νῶε τοῦτό
μοι ἐστὶ, καθότι ὤμοσα αὐτῷ ἐν τῷ χρόνῳ ἐκείνῳ τῇ γῇ,
10 μὴ θυμωθήσεσθαι ἐπὶ σοὶ ἔτι, μηδὲ ἐν ἀπειλῇ σου τὰ ὄρη με-
ταστήσεσθαι, οὐδὲ οἱ βουνοί σου μετακινηθήσονται· οὕτως οὐδὲ
τὸ παρ᾿ ἐμοῦ σοι ἔλεος ἐκλείψει, οὐδὲ ἡ διαθήκη τῆς εἰρήνης
11 σου οὐ μὴ μεταστῇ· εἶπε γὰρ Κύριος ἵλεώς σοι. Ταπεινὴ καὶ
ἀκατάστατος οὐ παρεκλήθης· ἰδοὺ ἐγὼ ἑτοιμάζω σοι ἄνθρακα
12 τὸν λίθον σου, καὶ τὰ θεμέλιά σου σάπφειρον, καὶ θήσω τὰς
ἐπάλξεις σου ἴασπιν, καὶ τὰς πύλας σου λίθους κρυστάλλου, καὶ
13 τὸν περίβολόν σου λίθους ἐκλεκτούς. Καὶ πάντας τοὺς υἱούς σου
14 διδακτοὺς Θεοῦ, καὶ ἐν πολλῇ εἰρήνῃ τὰ τέκνα σου. Καὶ ἐν δι-
καιοσύνῃ οἰκοδομηθήσῃ. ἀπέχου ἀπὸ ἀδίκου, καὶ οὐ φοβηθήσῃ,
15 καὶ τρόμος οὐκ ἐγγιεῖ σοι. Ἰδοὺ προσήλυτοι προσελεύσονταί σοι
16 δι᾿ ἐμοῦ, καὶ παροικήσουσί σοι, καὶ ἐπὶ σὲ καταφεύξονται. Ἰδοὺ
ἐγὼ κτίζω σε, οὐχ ὡς χαλκεὺς φυσῶν ἐν πυρὶ ἄνθρακας, καὶ
ἐκφέρων σκεῦος εἰς ἔργον· ἐγὼ δὲ ἔκτισά σε, οὐκ εἰς ἀπώλειαν
17 φθείραι. Πᾶν σκεῦος σκευαστὸν ἐπὶ (δὲ) σὲ, οὐκ εὐοδωθήσεται,