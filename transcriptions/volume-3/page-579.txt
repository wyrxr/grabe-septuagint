ΚΕΦ. Δʹ. Εʹ. ΖΑΧΑΡΙΑΣ. 1517
Βλέποντες ἐπὶ πᾶσαν τὴν γῆν· καὶ ἀπεκρίθην, καὶ εἶπα πρὸς αὐ- 11
τὸν· τί αἱ δύο ἔλαιαι αὗται, αἱ ἐκ δεξιῶν τῆς λυχνίας καὶ ἐξ 12
εὐωνύμων; Καὶ ἐπηρώτησα ἐκ δευτέρου, καὶ εἶπα πρὸς αὐτόν·
τί οἱ δύο κλάδοι τῶν ἐλαιῶν οἱ ἐν ταῖς χερσὶ τῶν δύο μυζω- 13
τήρων τῶν χρυσῶν τῶν ἐπιχεόντων, καὶ ἐπαναγόντων τὰς ἐπα-
ρυστίδας τὰς χρυσᾶς; Καὶ εἶπε πρὸς μέ· οὐκ οἶδας τί ἐστι
ταῦτα; Καὶ εἶπα· οὐχί Κύριε. Καὶ εἶπεν· οὗτοι οἱ δύο υἱοὶ 14
τῆς πιότητος παρεστήκασι τῷ Κυρίῳ πάσης τῆς γῆς.

ΚΕΦ. Εʹ. V.

Καὶ ἐπέστρεψα, καὶ ἦρα τοὺς ὀφθαλμούς μου, καὶ ἴδον, καὶ 1
ἰδοὺ δρέπανον πετόμενον. Καὶ εἶπε πρὸς μέ· τί σὺ βλέπεις; 2
Καὶ εἶπα· ὁρῶ ἐγὼ δρέπανον πετόμενον· μῆκος πήχεων εἴκοσι,
καὶ πλάτος πήχεων δέκα. Καὶ εἶπε πρὸς μέ· αὕτη ἡ ἀρὰ ἡ ἐκ- 3
πορευομένη ἐπὶ πρόσωπον πάσης τῆς γῆς· διότι πᾶς ὁ κλέπτης
ἐκ τούτου ἕως θανάτου ἐκδικηθήσεται, καὶ πᾶς ὁ ἐπίορκος ἐκ
τούτου ἕως θανάτου ἐκδικηθήσεται. Καὶ ἐξοίσω αὐτό, λέγει 4
Κύριος παντοκράτωρ, καὶ εἰσελεύσεται εἰς τὸν οἶκον τοῦ κλέπτου,
καὶ εἰς τὸν οἶκον τοῦ ὀμνύοντος τῷ ὀνόματί μου ἐπὶ ψεύδει, καὶ
καταλύσει ἐν μέσῳ τοῦ οἴκου αὐτοῦ, καὶ συντελέσει αὐτόν, καὶ
τὰ ξύλα αὐτοῦ, καὶ τοὺς λίθους αὐτοῦ. Καὶ ἐξῆλθεν ὁ ἄγγελος 5
ὁ λαλῶν ἐν ἐμοί, καὶ εἶπε πρὸς μέ· ἀνάβλεψον τοῖς ὀφθαλμοῖς
σου, καὶ ἴδε τὸ ἐκπορευόμενον τοῦτο. Καὶ εἶπα· τί ἐστι; Καὶ 6
εἶπε· τοῦτο τὸ μέτρον τὸ ἐκπορευόμενον. Καὶ εἶπεν· αὕτη ἡ ἀδι-
κία αὐτῶν ἐν πάσῃ τῇ γῇ. Καὶ ἰδοὺ τάλαντον μολίβου ἐξαιρόμε- 7
νον· καὶ ἰδοὺ γυνὴ μία ἐκάθητο ἐν μέσῳ τοῦ μέτρου. Καὶ εἶπεν· 8
αὕτη ἐστὶν ἡ ἀνομία· καὶ ἐῤῥίψεν αὐτὴν εἰς μέσον τοῦ μέτρου,
καὶ ἐῤῥίψε τὸν λίθον τοῦ μολίβου εἰς τὸ στόμα αὐτῆς. Καὶ ἦρα 9
τοὺς ὀφθαλμούς μου, καὶ ἴδον, καὶ ἰδοὺ δύο γυναῖκες ἐκπορευό-
μεναι, καὶ πνεῦμα ἐν ταῖς πτέρυξιν αὐτῶν, καὶ αὗται εἶχον πτέ-
ρυγας ὡς πτέρυγας ἔποπος· καὶ ἀνέλαβον τὸ μέτρον ἀναμέσον
τῆς γῆς, καὶ ἀναμέσον τοῦ οὐρανοῦ. Καὶ εἶπα πρὸς τὸν ἄγγελον 10
τὸν λαλοῦντα ἐν ἐμοί· ποῦ αὗται ἀποφέρουσι τὸ μέτρον; Καὶ 11
εἶπε πρὸς μέ· οἰκοδομῆσαι αὐτῷ οἰκίαν ἐν γῇ Βαβυλῶνος, καὶ
ἑτοιμάσαι, καὶ θήσουσιν αὐτὸ ἐκεῖ ἐπὶ τὴν ἑτοιμασίαν αὐτοῦ.