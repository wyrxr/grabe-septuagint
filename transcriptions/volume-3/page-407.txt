ΚΕΦ. ΙΒʹ. ΙΓʹ. ΙΕΖΕΚΙΗΛ 1345
τὸν λαὸν τῆς γῆς· τάδε λέγει Ἀδωναὶ Κύριος τοῖς κατοικοῦσιν
Ἱερουσαλὴμ ἐπὶ τῆς γῆς τοῦ Ἰσραήλ· τοὺς ἄρτους αὐτῶν μετ’ ἐν-
δείας φάγονται, καὶ τὸ ὕδωρ αὐτῶν μετὰ ἀφανισμοῦ πίονται,
ὅπως ἀφανισθῇ ἡ γῆ σὺν τῷ πληρώματι αὐτῆς, ἐν ἀσεβείᾳ γὰρ
πάντες οἱ κατοικοῦντες ἐν αὐτῇ. Καὶ αἱ πόλεις αὐτῶν αἱ κατοι- 20
κούμεναι ἐξερημωθήσονται, καὶ ἡ γῆ αὐτῶν εἰς ἀφανισμὸν ἔσται,
καὶ ἐπιγνώσεσθε, διότι ἐγὼ Κύριος. Καὶ ἐγένετο λόγος Κυρίου πρὸς 21
μέ, λέγων· Υἱὲ ἀνθρώπου, τίς ὑμῖν ἡ παραβολὴ αὕτη ἐπὶ τῆς γῆς 22
τοῦ Ἰσραήλ, λέγοντες· μακρὰν αἱ ἡμέραι, ἀπόλωλε πᾶσα ὅρασις;
Διὰ τοῦτο εἰπὸν πρὸς αὐτούς· Τάδε λέγει Ἀδωναὶ Κύριος· Ἀπο- 23
στρέψω τὴν παραβολὴν ταύτην, καὶ οὐκέτι μὴ εἴπωσι τὴν παραβο-
λὴν ταύτην οἶκος τοῦ Ἰσραήλ, ὅτι λαλήσεις πρὸς αὐτούς, ἤγγικα-
σιν αἱ ἡμέραι, καὶ λόγος πάσης δράσεως. Ὅτι οὐκ ἔτι ἔσται πᾶσα 24
ὅρασις ψευδής, καὶ μαντευόμενος τὰ πρὸς χάριν ἐν μέσῳ τῶν υἱῶν
Ἰσραήλ. Διότι ἐγὼ Κύριος λαλήσω τοὺς λόγους μου, λαλήσω καὶ 25
ποιήσω, καὶ οὐ μὴ μηκύνω ἔτι· ἔτι ἐν ταῖς ἡμέραις ὑμῶν οἶκος ὁ
παραπικραίνων· λαλήσω λόγον καὶ ποιήσω, λέγει Ἀδωναὶ Κύριος.
Καὶ ἐγένετο λόγος Κυρίου πρὸς μέ, λέγων· Υἱὲ ἀνθρώπου, ἰδοὺ ὁ 26.27
οἶκος Ἰσραὴλ ὁ παραπικραίνων, λέγοντες λέγουσιν, ἡ ὅρασις ἣν οὗ-
τος ὁρᾷ, εἰς ἡμέρας πολλὰς, καὶ εἰς καιροὺς μακροὺς οὗτος προ-
φητεύει, διὰ τοῦτο εἰπὸν πρὸς αὐτούς, Τάδε λέγει Ἀδωναὶ Κύριος· 28
Οὐ μὴ μηκύνωσιν οὐκέτι πάντες οἱ λόγοι μου, οὓς ἂν λαλήσω· ὅτι
λαλήσω λόγον καὶ ποιήσω, λέγει Ἀδωναὶ Κύριος.

ΚΕΦ. ΙΓʹ. XIII.

ΚΑὶ ἐγένετο λόγος Κυρίου πρὸς μέ, λέγων· Υἱὲ ἀνθρώπου, 1.2
προφήτευσον ἐπὶ τοὺς προφήτας τοῦ Ἰσραὴλ, τοὺς προφητεύοντας,
καὶ ἐρεῖς τοῖς προφήταις τοῖς προφητεύουσιν ἀπὸ καρδίας αὐτῶν,
καὶ προφητεύσεις, καὶ ἐρεῖς πρὸς αὐτούς· ἀκούσατε λόγον Κυρίου.
Τάδε λέγει Ἀδωναὶ Κύριος· οὐαὶ τοῖς προφητεύουσιν ἀπὸ καρδίας 3
αὐτῶν, τοῖς πορευομένοις ἀπὸ τοῦ πνεύματος αὐτῶν, καὶ τὸ καθό-
λου μὴ βλέπουσιν. Οἱ προφῆται σου Ἰσραὴλ ὡσεὶ ἀλώπεκες ἐν ταῖς 4
ἐρήμοις· οὐκ ἔστησαν ἐν στερεώματι· καὶ συνήγαγον ποίμνια καὶ 5
ἐπὶ τὸν οἶκον τοῦ Ἰσραὴλ· οὐκ ἀνέστησαν οἱ λέγοντες ἐν ἡμέρᾳ
Κυρίου, βλέποντες ψευδῆ, μαντευόμενοι μάταια, οἱ λέγοντες· τάδε 6