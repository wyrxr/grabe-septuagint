1226            ΙΕΡΕΜΙΑΣ                ΚΕΦ. Ζ´.
21  σβεσθήσεται, (καὶ οὐκ ἔσται ὁ σβέσων.) Τάδε λέγει Κύριος· τὰ
    ὁλοκαυτώματα ὑμῶν συναγάγετε μετὰ τῶν θυσιῶν ὑμῶν, καὶ φά-
22  γετε κρέα· ὅτι οὐκ ἐλάλησα πρὸς τοὺς πατέρας ὑμῶν, καὶ οὐκ ἐνε-
    τειλάμην αὐτοῖς ἐν ἡμέρᾳ, ᾗ ἀνήγαγον αὐτοὺς ἐκ γῆς Αἰγύπτου
23  περὶ ὁλοκαυτωμάτων καὶ θυσιῶν. ᾿Αλλ᾿ ἢ τὸ ῥῆμα τοῦτο ἐνε-
    τειλάμην αὐτοῖς, λέγων· ἀκούσατε τῆς φωνῆς μου, καὶ ἔσομαι
    ὑμῖν εἰς θεόν, καὶ ὑμεῖς ἔσεσθέ μοι εἰς λαόν, καὶ πορεύεσθε ἐν
    πάσαις ταῖς ὁδοῖς μου, αἷς ἂν ἐντείλωμαι ὑμῖν, ὅπως ἂν εὖ ᾖ
24  ὑμῖν. Καὶ οὐκ εἰσήκουσαν μου, καὶ οὐ προσέσχε τὸ οὖς αὐτῶν,
    ἀλλ᾿ ἐπορεύθησαν ἐν τοῖς ἐνθυμήμασι τῆς καρδίας αὐτῶν τῆς κα-
25  κῆς, καὶ ἐγενήθησαν εἰς τὰ ὄπισθεν, καὶ οὐκ εἰς τὰ ἔμπροσθεν,
    ἀφ᾿ ἧς ἡμέρας ἐξῆλθον οἱ πατέρες αὐτῶν ἐκ γῆς Αἰγύπτου,
    καὶ ἕως τῆς ἡμέρας ταύτης· καὶ ἐξαπέστειλα πρὸς ὑμᾶς πάντας
    τοὺς δούλους μου, τοὺς προφήτας, ἡμέρας καὶ ὄρθρου, καὶ ἀπέ-
26  στειλα, καὶ οὐκ εἰσήκουσαν μου, καὶ οὐ προσέσχε τὸ οὖς αὐτῶν,
    καὶ ἐσκλήρυναν τὸν τράχηλον αὐτῶν καὶ ἐκακοποίησαν ὑπὲρ τοὺς
27  πατέρας αὐτῶν. Καὶ ἐρεῖς αὐτοῖς τὸν λόγον τοῦτον, καὶ οὐ μὴ
    ἀκούσωσί σου, καὶ καλέσεις αὐτούς, καὶ μὴ ἀποκριθῶσί σοι.
28  Καὶ ἐρεῖς αὐτοῖς τὸν λόγον τοῦτον· τοῦτο τὸ ἔθνος ὃ οὐκ ἤκουσε
    τῆς φωνῆς Κυρίου, οὐδὲ ἐδέξατο παιδείαν, ἐξέλιπεν ἡ πίστις, καὶ
29  ἐξῆρται ἐκ στόματος αὐτῶν. Κεῖρε τὴν κεφαλήν σου, καὶ ἀπό-
    ῤῥιπτε, καὶ ἀνάλαβε ἐπὶ χειλέων θρῆνον, ὅτι ἀπεδοκίμασε καὶ ἀπώ-
30  σατο Κύριος τὴν γενεὰν τὴν ποιοῦσαν ταῦτα. Ὅτι ἐποίησαν οἱ
    υἱοὶ ᾿Ιούδα τὸ πονηρὸν ἐνώπιον ἐμοῦ, λέγει Κύριος· ἔταξαν τὰ
    βδελύγματα αὐτῶν ἐν τῷ οἴχῳ, οὗ ἐπικέκληται τὸ ὄνομά μου
31  ἐπ᾿ αὐτόν, τοῦ μιᾶναι αὐτόν. Καὶ ᾠκοδόμησαν τὸν βωμὸν τοῦ
    Ταφέθ, ὅς ἐστιν ἐν φάραγγι υἱοῦ ᾿Εννὸμ, τοῦ κατακαίειν τοὺς υἱ-
    οὺς αὐτῶν, καὶ τὰς θυγατέρας αὐτῶν ἐν πυρί, ὃ οὐκ ἐνετειλάμην
32  αὐτοῖς, οὐδὲ διενοήθην ἐν τῇ καρδίᾳ μου. Διὰ τοῦτο ἰδοὺ ἡμέραι
    ἔρχονται, λέγει Κύριος, καὶ οὐκ ἐροῦσιν ἔτι, βωμὸς τοῦ Ταφέθ,
    καὶ φάραγξ υἱοῦ ᾿Εννὸμ, ἀλλ᾿ ἡ φάραγξ τῶν ἀνηρημένων·
    καὶ θάψουσιν ἐν τῷ (τάφῳ) Ταφέθ, διὰ τὸ μὴ ὑπάρχειν τόπον,
33  καὶ ἔσονται οἱ νεκροὶ τοῦ λαοῦ τούτου εἰς κατάβρωμα πᾶσι τοῖς
    πετεινοῖς τοῦ οὐρανοῦ, καὶ τοῖς θηρίοις τῆς γῆς, καὶ οὐκ ἔσται
34  ὁ ἀποσοβῶν. Καὶ καταλύσω ἐκ πόλεων ᾿Ιούδα καὶ ἐκ διόδων
    ῾Ιερουσαλὴμ φωνὴν εὐφραινομένων, καὶ φωνὴν χαιρόντων, φω-