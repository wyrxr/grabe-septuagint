1288 ΙΕΡΕΜΙΑΣ ΚΕΦ. ΛΘ´.
φωνῆς σου, καὶ ἐν τοῖς προστάγμασί σου οὐκ ἐπορεύθησαν·
ἅπαντα ἃ ἐνετείλω αὐτοῖς οὐκ ἐποίησαν, καὶ ἐποίησαν συμβῆναι
24 αὐτοῖς ἅπαντα τὰ κακὰ ταῦτα. Καὶ ἰδοὺ ὄχλος ἥκει εἰς τὴν
πόλιν ταύτην συλλαβεῖν αὐτήν, καὶ ἡ πόλις ἐδόθη εἰς χεῖ-
ρας Χαλδαίων τῶν πολεμούντων αὐτὴν ἀπὸ προσώπου
μαχαίρας, καὶ τοῦ λιμοῦ, καὶ τοῦ θανάτου, καὶ ὡς ἐλά-
25 λησας, οὕτως ἐγένετο· καὶ σὺ ὁρᾷς. Καὶ σὺ λέγεις πρός με,
δέσποτα Κύριε, κτῆσαι σεαυτῷ τὸν ἀγρὸν ἀργυρίου· καὶ ἔγραψα
εἰς βιβλίον, καὶ ἐσφραγισάμην, καὶ ἐπεμαρτυράμην μάρτυρας,
καὶ ἡ πόλις ἐδόθη εἰς χεῖρας Χαλδαίων. Καὶ ἐγένετο λόγος
27 Κυρίου πρός με, λέγων. Ἐγὼ Κύριος ὁ Θεὸς πάσης σαρκός,
28 μὴ ἀπ᾿ ἐμοῦ κρυβήσεται πᾶς ὁ λόγος ; Διὰ τοῦτο οὕτως εἶπε
Κύριος ὁ Θεὸς Ἰσραήλ· δοθεῖσα παραδοθήσεται ἡ πόλις αὕτη εἰς
χεῖρας Χαλδαίων, καὶ εἰς χεῖρας Ναβουχοδονόσορ βασιλέως Βα-
29 βυλῶνος, καὶ λήψεται αὐτήν, καὶ ἥξουσιν οἱ Χαλδαῖοι πολεμοῦν-
τες ἐπὶ τὴν πόλιν ταύτην, καὶ καύσουσι τὴν πόλιν ταύτην ἐν
πυρί, καὶ καύσουσι τὰς οἰκίας, ἐν αἷς ἐθυμίασαν ἐν αὐταῖς ἐπὶ
τῶν δωμάτων αὐτῶν τῇ Βάαλ, καὶ ἔσπεδον σπονδὰς θεοῖς
30 ἑτέροις, πρὸς τὸ παραπικράναι με. Ὅτι ἦσαν οἱ υἱοὶ Ἰσραὴλ
καὶ οἱ υἱοὶ Ἰούδα μόνοι ποιοῦντες τὸ πονηρὸν ἐκ νεότητος αὐ-
τῶν κατ᾿ ὀφθαλμούς μου· πλὴν ὅτι οἱ υἱοὶ Ἰσραὴλ παρώργισάν
31 με ἐν τοῖς ἔργοις τῶν χειρῶν αὐτῶν, φησὶ Κύριος. Ὅτι ἐπὶ
τὴν ὀργήν μου, καὶ ἐπὶ τὸν θυμόν μου ἦν ἡ πόλις αὕτη, ἀφ᾿ ἧς
ἡμέρας ᾠκοδόμησαν αὐτήν, καὶ ἕως τῆς ἡμέρας ταύτης, ἀπαλ-
32 λᾶξαι αὐτὴν ἀπὸ προσώπου μου, διὰ πάσας τὰς πονηρίας υἱῶν
Ἰσραὴλ καὶ τῶν υἱῶν Ἰούδα, ὧν ἐποίησαν παραπικράναι με,
αὐτοὶ καὶ οἱ πατέρες αὐτῶν, καὶ οἱ βασιλεῖς αὐτῶν, καὶ οἱ ἄρ-
χοντες αὐτῶν, καὶ οἱ ἱερεῖς αὐτῶν, καὶ οἱ προφῆται αὐτῶν, ἄν-
33 δρες Ἰούδα, καὶ οἱ κατοικοῦντες ἐν Ἱερουσαλήμ, καὶ ἀπέ-
στρεψαν πρὸς μὲ νῶτον, καὶ οὐ πρόσωπον· καὶ ἐδίδαξα αὐ-
τοὺς ὀρθρίζων καὶ διδάσκων, καὶ οὐκ ἤκουσαν ἔτι λαβεῖν
34 παιδείαν. Καὶ ἔθηκαν τὰ μιάσματα αὐτῶν ἐν τῷ οἴκῳ, ᾧ ἐ-
35 πεκλήθη τὸ ὄνομά μου ἐπ᾿ αὐτῷ, ἐν ἀκαθαρσίαις αὐτῶν. Καὶ
ᾠκοδόμησαν τοὺς βωμοὺς αὐτῶν τῇ Βάαλ τοὺς ἐν φάραγγι
υἱοῦ Ἐννόμ, τοῦ ἀναφέρειν τοὺς υἱοὺς αὐτῶν καὶ τὰς θυγατέρας
αὐτῶν τῷ Μολόχ βασιλεῖ, ἃ οὐ συνέταξα αὐτοῖς, καὶ οὐκ ἀνέβη