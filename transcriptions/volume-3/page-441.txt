ΚΕΦ. ΚΘ΄.           ΙΕΖΕΚΙΗΛ             1379
Αἰγύπτου ἀπώλεια καὶ ἔρημος· καὶ γνώσονται ὅτι ἐγώ εἰμι Κύ-
ριος· ἀντὶ τοῦ λέγειν σε, ὅτι οἱ ποταμοί ἐμοί εἰσι, καὶ ἐγὼ ἐποί-
ησα αὐτούς. Διὰ τοῦτο ἰδοὺ ἐγώ ἐπὶ σὲ, καὶ ἐπὶ πάντας τοὺς πο- 10
ταμούς σου, καὶ δώσω τὴν γῆν Αἰγύπτου εἰς ἔρημον καὶ ῥομφαίαν
καὶ ἀπώλειαν ἀπὸ Μαγδωλοῦ καὶ Σοήνης καὶ ἕως ὁρίων Αἰθιο-
πίας. Οὐ μὴ διέλθῃ ἐν αὐτῇ ποὺς ἀνθρώπου, καὶ ποὺς κτήνους 11
οὐ μὴ διέλθῃ αὐτὴν, οὐδὲ κατοικηθήσεται τεσσαράκοντα ἔτη. Καὶ 12
δώσω τὴν γῆν αὐτῆς εἰς ἀπώλειαν ἐν μέσω γῆς ἠρημωμένης,
καὶ αἱ πόλεις αὐτῆς ἐν μέσω πόλεων ἠρημωμένων ἔσονται· ἀφα-
νισμὸς ἔσται τεσσαράκοντα ἔτη· καὶ διασπερῶ Αἴγυπτον ἐν τοῖς
ἔθνεσι, καὶ λικμήσω αὐτοὺς εἰς τὰς χώρας. Ὅτι τάδε λέγει Κύ- 13
ριος Κύριος· μετὰ τεσσαράκοντα ἔτη συνάξω τοὺς Αἰγυπτίους
ἀπὸ τῶν ἐθνῶν, οὗ διεσκορπίσθησαν ἐκεῖ, καὶ ἀποστρέψω τὴν αἰχ- 14
μαλωσίαν Αἰγύπτου, καὶ κατοικιῶ αὐτοὺς ἐν γῇ Παθουρῆς, ἐν
τῇ γῇ ὅθεν ἐλήφθησαν, καὶ ἔσται ἀρχὴ ταπεινή· παρὰ πάσας τὰς 15
ἀρχὰς ἔσται ταπεινή, καὶ οὐ μὴ ὑψωθῇ ἔτι ἐπὶ τὰ ἔθνη, καὶ ὀλι-
γοστοὺς αὐτοὺς ποιήσω, τοῦ μὴ εἶναι αὐτοὺς πλείονας ἐν τοῖς ἔ-
θνεσι, καὶ οὐκέτι ἔσονται τῷ οἴκῳ Ἰσραὴλ εἰς ἐλπίδα ἀναμιμνή- 16
σκουσαν ἀνομίαν, ἐν τῷ αὐτοὺς ἀκολουθῆσαι ὀπίσω τῶν καρδιῶν
αὐτῶν, καὶ γνώσονται ὅτι ἐγώ εἰμι Κύριος ὁ Θεός. Καὶ ἐγένετο 17
ἐν τῷ ἑβδόμῳ καὶ εἰκοστῷ ἔτει, μιᾷ τοῦ μηνὸς τοῦ πρώτου, ἐγέ-
νετο λόγος Κυρίου πρὸς μὲ, λέγων· υἱὲ ἀνθρώπου, Ναβουχοδονόσορ 18
βασιλεὺς Βαβυλῶνος κατεδουλώσατο τὴν δύναμιν αὐτοῦ δουλείᾳ
μεγάλῃ ἐπὶ Τύρον, πᾶσα κεφαλὴ φαλακρὰ, καὶ πᾶς ὦμος μαδῶν·
καὶ μισθὸς οὐκ ἐγενήθη αὐτῷ καὶ τῇ δυνάμει αὐτοῦ ἐπὶ Τύρον,
καὶ τῆς δουλείας ἧς ἐδούλωσεν ἐπ᾿ αὐτήν. Διὰ τοῦτο τάδε λέγει 19
Ἀδωναὶ Κύριος· ἰδοὺ ἐγὼ δίδωμι τῷ Ναβουχοδονόσορ βασιλεῖ
Βαβυλῶνος γῆν Αἰγύπτου, καὶ λήψεται τὸ πλῆθος αὐτῆς, καὶ προ-
νομεύσει τὴν προνομὴν αὐτῆς, καὶ σκυλεύσει τὰ σκῦλα αὐτῆς· καὶ
ἔσται μισθὸς τῇ δυνάμει αὐτοῦ, ἀντὶ τῆς λειτουργείας αὐτοῦ ἧς 20
ἐδούλευσεν ἐπὶ Τύρον, δέδωκα αὐτῷ γῆν Αἴγυπτον, ὅσα ἐποίη-
σάν μοι· τάδε λέγει Ἀδωναὶ Κύριος· ἐν τῇ ἡμέρᾳ ἐκείνῃ ἀνατε- 21
λεῖ κέρας παντὶ τῷ οἴκῳ Ἰσραὴλ, καὶ δώσω σοι στόμα ἀνεῳγ-
μένον ἐν μέσω αὐτῶν, καὶ γνώσονται ὅτι ἐγώ εἰμι Κύριος.