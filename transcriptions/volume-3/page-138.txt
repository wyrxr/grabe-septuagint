1076 ΠΑΡΟΙΜΙΑΙ. ΚΕΦ. Ι΄. ΙΑ΄.
8 μετ᾿ ἐγκωμίου· ὄνομα δὲ ἀσεβῶν σβέννυται. Σοφὸς καρδία δέχε-
   ται ἐντολάς· ὁ δὲ ἄστεγος χείλεσι σκολιάζων ὑποσκελισθήσεται.
9 Ὃς πορεύεται ἁπλῶς, πορεύεται πεποιθώς· ὁ δὲ διαστρέφων τὰς
10 ὁδοὺς αὐτοῦ, γνωσθήσεται. Ὁ ἐννεύων ὀφθαλμῷ μετὰ δόλου, συν-
   άγει ἀνδράσι λύπας· ὁ δὲ ἐλέγχων μετὰ παῤῥησίας, εἰρηνοποιεῖ.
11 Πηγὴ ζωῆς ἐν χείλει δικαίου· στόμα δὲ ἀσεβοῦς καλύψει ἀπώλεια.
12 Μῖσος ἐγείρει νεῖκος· πάντας δὲ τοὺς μὴ φιλενεικοῦντας καλύψει
13 φιλία. Ὃς ἐκ χειλέων προφέρει σοφίαν, ῥάβδῳ τύπτει ἄνδρα ἀκάρ-
14 διον. Σοφοὶ κρύψουσιν αἴσθησιν· στόμα δὲ προπετοῦς ἐγγίζει συν-
15 τριβῇ. Κτῆσις πλουσίων πόλις ὀχυρά· συντριβὴ δὲ ἀσθενῶν πε-
16 νία. Ἔργα δικαίων ζωὴν ποιεῖ, καρποὶ δὲ ἀσεβῶν ἁμαρτίας.
17 Ὁδοὺς ζωῆς φυλάσσει παιδεία· παιδεία δὲ ἀνεξέλεγκτος πλανᾶ-
18 ται. Καλύπτουσιν ἔχθραν χείλη ἄδικα· οἱ δὲ ἐκφέροντες λοιδο-
19 ρίας, ἀφρονέστατοί εἰσιν. Ἐκ πολυλογίας οὐκ ἐκφεύξῃ ἁμαρτίαν·
20 φειδόμενος δὲ χειλέων, νοήμων ἔσῃ. Ἄργυρος πεπυρωμένος γλῶσ-
21 σα δικαίου· καρδία δὲ ἀσεβοῦς ἐκλείψει. Χείλη δικαίων ἐπίστα-
22 ται ὑψηλά· οἱ δὲ ἄφρονες ἐν ἐνδείᾳ τελευτῶσιν. Εὐλογία Κυρίου
   ἐπὶ κεφαλῆς δικαίου, αὕτη πλουτίζει· καὶ οὐ μὴ προστεθῇ αὐτῇ
23 λύπη ἐν καρδίᾳ. Ἐν γέλωτι ἄφρων πράσσει κακά· ἡ δὲ σοφία ἀν-
24 δρὶ τίκτει φρόνησιν. Ἐν ἀπορίᾳ ἀσεβὴς περιφέρεται· (δουλεύσει
25 δὲ ἄφρων φρονίμῳ) ἐπιθυμία δὲ δικαίου δεκτή. (Καρδία δὲ ἀσε-
   βοῦς ἐκλείψει). Παραπορευομένης καταιγῖδος, ἀφανίζεται ὁ ἀσε-
26 βής· δίκαιος δὲ ἐκκλίνας σώζεται εἰς τὸν αἰῶνα. Ὥσπερ ὄμφαξ
   ὀδοῦσι βλαβερός, καὶ καπνὸς ὄμμασιν· οὕτως παρανομία τοῖς χρω-
27 μένοις αὐτῇ. Φόβος Κυρίου προστίθησιν ἡμέρας· ἔτη δὲ ἀσεβῶν
28 ὀλιγωθήσεται. Ἐγγρονίζει δικαίοις εὐφροσύνη· ἐλπὶς δὲ ἀσεβῶν
29 ἀπολεῖται. Ὀχύρωμα ὁσίου ὁδὸς Κυρίου· συντριβὴ δὲ τοῖς ἐργα-
30 ζομένοις κακά. Δίκαιος εἰς τὸν αἰῶνα οὐκ ἐνδώσει· ἀσεβεῖς δὲ οὐκ
31 οἰκήσουσι γῆν. Στόμα δικαίου ἀποστάζει σοφίαν· γλῶσσα δὲ ἀδί-
32 κου ἐξολεῖται. Χείλη ἀνδρῶν δικαίων ἐπίσταται χάριτας· στόμα
   δὲ ἀσεβῶν ἀποστρέφεται.

ΚΕΦ. ΙΑ΄. ΧΙ.

1 ΖΥΓΟΙ δόλιοι βδέλυγμα ἐνώπιον Κυρίου· στάθμιον δὲ δίκαιον
2 δεκτὸν αὐτῷ. Οἷς ἐὰν εἰσέλθῃ ὕβρις, ἔχει καὶ ἀτιμία· στόμα δὲ