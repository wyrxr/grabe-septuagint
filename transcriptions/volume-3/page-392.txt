1330                Ι Ε Ζ Ε Κ Ι Η Λ ·

ΚΕΦ. Β΄. ΙΙ.

1 ΚΑΙ εἶπε πρὸς μέ· υἱὲ ἀνθρώπου, στῆθι ἐπὶ τοὺς πόδας σου,
2 καὶ λαλήσω πρὸς σέ. Καὶ ἦλθεν ἐπ᾿ ἐμὲ πνεῦμα, καὶ ἀνέλαβέ
    με, καὶ ἐξήγειρέ με, καὶ ἔστησέ με ἐπὶ τοὺς πόδας μου, καὶ
3 ἤκουον αὐτοῦ λαλοῦντος πρὸς μέ, καὶ εἶπε πρὸς μέ· υἱὲ ἀνθρώπου,
    ἐξαποστελῶ ἐγώ σε πρὸς τὸν οἶκον τοῦ ᾿Ισραήλ, τοὺς παραπι-
    κραίνοντάς με, οἵ τινες παρεπίκραναν με, αὐτοὶ καὶ οἱ πατέρες
4 αὐτῶν ἠθέτησαν ἐν ἐμοί, ἕως τῆς σήμερον ἡμέρας. Καὶ υἱοὶ σκλη-
    ροπρόσωποι καὶ στερεοκάρδιοι· ἐγὼ ἀποστέλλω σε πρὸς αὐτούς.
5 Καὶ ἐρεῖς πρὸς αὐτούς· τάδε λέγει Κύριος Κύριος. ᾿Εὰν ἄρα ἀκού-
    σωσιν ἢ πτοηθῶσι, διότι οἶκος παραπικραίνων ἐστί, καὶ γνώσον-
6 ται ὅτι προφήτης εἶ σὺ ἐν μέσῳ αὐτῶν. Καὶ σὺ υἱὲ ἀνθρώπου,
    μὴ φοβηθῇς αὐτούς, μηδὲ ἐκστῇς ἀπὸ προσώπου αὐτῶν· διότι
    παριστρήσουσι, καὶ ἐπισυστήσονται ἐπὶ σὲ κύκλῳ, καὶ ἐν μέσῳ
    σκορπίων σὺ κατοικεῖς· τοὺς λόγους αὐτῶν μὴ φοβηθῇς, καὶ ἀπὸ
7 προσώπου αὐτῶν μὴ ἐκστῇς, διότι οἶκος παραπικραίνων ἐστί. Καὶ
    λαλήσεις τοὺς λόγους μου πρὸς αὐτούς, ἐὰν ἄρα ἀκούσωσιν ἢ
8 πτοηθῶσι, διότι οἶκος παραπικραίνων ἐστί. Καὶ σὺ υἱὲ ἀνθρώπου,
    ἄκουε τοῦ λαλοῦντος πρὸς σέ, μὴ γίνου παραπικραίνων καὶ σύ,
    καθὼς ὁ οἶκος ὁ παραπικραίνων· χάνε τὸ στόμα σου, καὶ φάγε
9 ἃ ἐγὼ δίδωμί σοι. Καὶ ἴδον, καὶ ἰδοὺ χεὶρ ἐκτεταμένη πρὸς μέ,
10 καὶ ἐν αὐτῇ κεφαλὶς βιβλίου. Καὶ ἀνείλησεν αὐτὴν ἐνώπιον ἐμοῦ,
    καὶ ἐν αὐτῇ γεγραμμένα ἦν τὰ ὄπισθεν καὶ τὰ ἔμπροσθεν· καὶ
    ἐγέγραπτο εἰς αὐτὴν θρῆνος καὶ μέλος καὶ οὐαί.

ΚΕΦ. Γ΄. ΙΙΙ.

1 ΚΑΙ εἶπε πρὸς μέ· υἱὲ ἀνθρώπου, κατάφαγε τὴν κεφαλῖδα
2 ταύτην, καὶ πορεύθητι καὶ λάλησον τοῖς υἱοῖς ᾿Ισραήλ. Καὶ διή-
3 νοιξε τὸ στόμα μου, καὶ ἐψώμισέ με τὴν κεφαλῖδα ταύτην. Καὶ
    εἶπε πρὸς μέ· υἱὲ ἀνθρώπου, τὸ στόμα σου φάγεται, καὶ ἡ κοι-
    λία σου πλησθήσεται τῆς κεφαλίδος ταύτης τῆς δεδομένης εἰς σέ·
    καὶ ἔφαγον αὐτήν, καὶ ἐγένετο ἐν τῷ στόματί μου, ὡς μέλι γλυ-
4 κάζον. Καὶ εἶπε πρὸς μέ· υἱὲ ἀνθρώπου, βάδιζε, εἴσελθε {πρὸς