ΚΕΦ. Γ'. Δ'.            ΕΚΚΛΗΣΙΑΣΤΗΣ.      1107
αὐτὸ εἰς ἄνω; καὶ πνεῦμα τοῦ κτήνους, εἰ καταβαίνει αὐτὸ κάτω
εἰς τὴν γῆν; Καὶ ἴδον ἔτι οὐκ ἔστιν ἀγαθὸν εἰ μὴ ὁ εὐφρανθήσε- 22
ται ἄνθρωπος ἐν ποιήμασιν αὐτοῦ, ὅτι αὐτὸ μερὶς αὐτοῦ· ἔτι τίς
ἄξει αὐτὸν τοῦ ἰδεῖν ἐν ᾧ ἂν γένηται μετ’ αὐτόν;

ΚΕΦ. Δ'. IV.

ΚΑὶ ἐπέστρεψα ἐγώ, καὶ ἴδον σὺν πάσας τὰς συκοφαντίας 1
τὰς γενομένας ὑπὸ τὸν ἥλιον· καὶ ἰδοὺ δάκρυον τῶν συκοφαντου-
μένων, καὶ οὐκ ἔστιν αὐτοῖς παρακαλῶν· καὶ ἀπὸ χειρὸς συκο-
φαντούντων αὐτοὺς ἰσχύς, καὶ οὐκ ἔστιν αὐτοῖς ὁ παρακαλῶν. Καὶ 2
ἐπήνεσα ἐγὼ σὺν τοὺς τεθνηκότας τοὺς ἤδη ἀποθανάντας ὑπὲρ
τοὺς ζῶντας, ὅσοι αὐτοὶ ζῶσιν ἕως τοῦ νῦν· καὶ ἀγαθὸς ὑπὲρ 3
τοὺς δύο τούτους ὅστις οὔπω ἐγένετο, ὃς οὐκ εἶδε σὺν τὸ ποίημα
τὸ πονηρὸν τὸ πεποιημένον ὑπὸ τὸν ἥλιον. Καὶ ἴδον ἐγὼ σὺν πᾶν- 4
τα τὸν μόχθον, καὶ σὺν πᾶσαν ἀνδρείαν τοῦ ποιήματος, ὅτι αὐτὸ
ζῆλος ἀνδρὸς ἀπὸ τοῦ ἑταίρου αὐτοῦ· καί γε τοῦτο ματαιότης καὶ
προαίρεσις πνεύματος. Ὁ ἄφρων περιέλαβε τὰς χεῖρας αὐτοῦ, καὶ 5
ἔφαγε τὰς σάρκας αὐτοῦ. Ἀγαθὸν πλήρωμα δρακὸς ἀναπαύσεως, 6
ὑπὲρ πληρώματα δύο δρακῶν μόχθου καὶ προαιρέσεως πνεύμα-
τος. Καὶ ἐπέστρεψα ἐγώ, καὶ ἴδον ματαιότητα ὑπὸ τὸν ἥλιον· 7
ἔστιν εἷς, καὶ οὐκ ἔστι δεύτερος, καὶ γε υἱὸς καὶ γε ἀδελφὸς οὐκ 8
ἔστιν αὐτῷ· καὶ οὐκ ἔστι περασμὸς τῷ παντὶ μόχθῳ αὐτοῦ, καὶ
γε ὀφθαλμὸς αὐτοῦ οὐκ ἐμπίπλαται πλούτου· καὶ τίνι ἐγὼ μοχθῶ,
καὶ στερίσκω τὴν ψυχήν μου ἀπὸ ἀγαθωσύνης; καί γε τοῦτο μα-
ταιότης καὶ περισπασμὸς πονηρός ἐστιν. Ἀγαθοὶ οἱ δύο ὑπὲρ τὸν 9
ἕνα, οἷς ἔστιν αὐτοῖς μισθὸς ἀγαθὸς ἐν μόχθῳ αὐτῶν· ἔτι ἐὰν πέ- 10
σωσιν, ὁ εἷς ἐγερεῖ τὸν μέτοχον αὐτοῦ· καὶ οὐαὶ αὐτῷ τῷ ἑνί,
ὅταν πέσῃ, καὶ μὴ ᾖ δεύτερος, τοῦ ἐγεῖραι αὐτόν. Καί γε ἐὰν κοι- 11
μηθῶσιν οἱ δύο, καὶ θέρμη αὐτοῖς· καὶ ὁ εἷς πῶς θερμανθῇ; Καὶ 12
ἐὰν ἐπικραταιωθῇ ὁ εἷς, οἱ δύο στήσονται κατέναντι αὐτοῦ· καὶ τὸ
σπαρτίον τὸ ἔντριτον οὐ ταχέως ἀποῤῥαγήσεται. Ἀγαθὸς παῖς 13
πένης καὶ σοφὸς ὑπὲρ βασιλέα πρεσβύτερον καὶ ἄφρονα, ὃς οὐκ
ἔγνω τοῦ προσέχειν ἔτι. Ὅτι ἐξ οἴκου τῶν δεσμίων ἐξελεύσεται 14
τοῦ βασιλεῦσαι· ὅτι καί γε ἐν βασιλείᾳ αὐτοῦ ἐγενήθη πένης. Ἴδον 15
σὺν πάντας τοὺς ζῶντας τοὺς περιπατοῦντας ὑπὸ τὸν ἥλιον, μετὰ