ΥΜΝ. ΙΒʹ. ΙΓʹ. ΙΔʹ. ΨΑΛΤΗΡΙΟΝ. 1063
(καθὼς ἐλάλησε πρὸς τοὺς πατέρας ἡμῶν, τῷ ᾿Αβραὰμ καὶ τῷ 88
σπέρματι αὐτοῦ) ἕως αἰῶνος.

ΥΜΝ. ΙΒʹ. ΧΙΙ

ΠΡΟΣΕΥΧΗ Συμεών. Νῦν ἀπολύεις τὸν δοῦλόν σου, δέσποτα 29
κατὰ τὸ ῥῆμά σου, ἐν εἰρήνῃ· ὅτι εἶδον οἱ ὀφθαλμοί μου τὸ σωτή- 30
ριόν σου, ὃ ἡτοίμασας κατὰ πρόσωπον πάντων τῶν λαῶν, φῶς εἰς 31
ἀποκάλυψιν ἐθνῶν, καὶ δόξαν λαοῦ σου Ἰσραήλ. 32

ΥΜΝ. ΙΓʹ. ΧΙΙΙ.

ΠΡΟΣΕΥΧΗ Ζαχαρίου. Εὐλογητὸς Κύριος ὁ Θεὸς τοῦ Ἰσ- 68
ραήλ· ὅτι ἐπεσκέψατο, καὶ ἐποίησε λύτρωσιν τῷ λαῷ αὐτοῦ, καὶ 69
ἤγειρε κέρας σωτηρίας ἡμῖν ἐν τῷ οἴκῳ Δαβὶδ τοῦ παιδὸς αὐτοῦ·
καθὼς ἐλάλησε διὰ στόματος τῶν ἁγίων τῶν ἀπ᾿ αἰῶνος προφη- 70
τῶν αὐτοῦ· σωτηρίαν ἐξ ἐχθρῶν ἡμῶν, καὶ ἐκ χειρὸς πάντων τῶν 71
μισούντων ἡμᾶς· ποιῆσαι ἔλεος μετὰ τῶν πατέρων ἡμῶν, καὶ μνη- 72
σθῆναι διαθήκης ἁγίας αὐτοῦ, ὅρκον ὃν ὤμοσε πρὸς Ἀβραὰμ τὸν 73
πατέρα ἡμῶν, τοῦ δοῦναι ἡμῖν, ἀφόβως ἐκ χειρὸς τῶν ἐχθρῶν 74
ἡμῶν ῥυσθέντας, λατρεύειν αὐτῷ ἐν ὁσιότητι καὶ δικαιοσύνῃ ἐνώ- 75
πιον αὐτοῦ πάσας τὰς ἡμέρας ἡμῶν. Καὶ σὺ δὲ παιδίον προφήτης 76
ὑψίστου κληθήσῃ· προπορεύσῃ γὰρ πρὸ προσώπου Κυρίου, ἑτοιμά-
σαι ἐδοὺς αὐτοῦ· τοῦ δοῦναι γνῶσιν σωτηρίας τῷ λαῷ αὐτοῦ, 77
ἐν ἀφέσει ἁμαρτιῶν ἡμῶν διὰ σπλάγχνα ἐλέους Θεοῦ ἡμῶν, ἐν οἷς
ἐπεσκέψατο ἡμᾶς ἀνατολὴ ἐξ ὕψους, ἐπιφᾶναι τοῖς ἐν σκότει καὶ 79
σκιᾷ θανάτου καθημένοις, τοῦ κατευθῦναι τοὺς πόδας ἡμῶν εἰς
ὁδὸν εἰρήνης.

ΥΜΝ. ΙΔʹ. XIV.

ΥΜΝΟΣ ἑωθινός. Δόξα ἐν ὑψίστοις Θεῷ, καὶ ἐπὶ γῆς εἰρήνη,
ἐν ἀνθρώποις εὐδοκία. Αἰνοῦμέν σε, εὐλογοῦμέν σε, προσκυνοῦμέν
σε, δοξολογοῦμέν σε, εὐχαριστοῦμέν σοι, διὰ τὴν μεγάλην σου
δόξαν, Κύριε βασιλεῦ ἐπουράνιε, Θεὲ πατὴρ παντοκράτωρ, Κύριε
υἱὲ μονογενὲς Ἰησοῦ Χριστὲ, καὶ ἅγιον πνεῦμα. Κύριε ὁ Θεὸς, ὁ
ἀμνὸς τοῦ Θεοῦ, ὁ υἱὸς τοῦ πατρός, ὁ αἴρων τὰς ἁμαρτίας τοῦ