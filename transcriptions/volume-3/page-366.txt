1304 ΙΕΡΕΜΙΑΣ ΚΕΦ. ΜΖ΄.

ἀπότρεχε πρὸς Γοδολίαν υἱὸν Ἀχεικάμ, υἱοῦ Σαφάν, ὃν κατέ-
στησε βασιλεὺς Βαβυλῶνος ἐν γῇ Ἰούδα, καὶ οἴκησον μετ᾿ αὐ-
τοῦ ἐν μέσῳ τοῦ λαοῦ ἐν γῇ Ἰούδα εἰς ἅπαντα τὰ ἀγαθὰ ἐν
ὀφθαλμοῖς σου τοῦ πορευθῆναι, καὶ πορεύου· καὶ ἔδωκεν αὐτῷ
ὁ ἀρχιμάγειρος ἑστιατορίαν καὶ δῶρα, καὶ ἀπέστειλεν αὐτόν.
6 Καὶ ἦλθεν Ἱερεμίας πρὸς Γοδολίαν υἱὸν Ἀχικάμ εἰς Μασσηφά,
καὶ ἐκάθισε μετ᾿ αὐτοῦ ἐν μέσῳ τοῦ λαοῦ τοῦ καταλειφθέντος,
7 ἐν τῇ γῇ. Καὶ ἤκουσαν πάντες οἱ ἡγεμόνες τῆς δυνάμεως τῆς
ἐν ἀγρῷ, αὐτοὶ καὶ ἡ δύναμις αὐτῶν, καὶ οἱ ἄνδρες αὐτῶν,
ὅτι κατέστησε βασιλεὺς Βαβυλῶνος τὸν Γοδολίαν υἱὸν Ἀχικάμ
ἐν τῇ γῇ, καὶ ὅτι παρεκατέθεντο αὐτῷ ἄνδρας καὶ γυναῖκας αὐ-
τῶν, καὶ ὄχλον πολύν, καὶ ἀπὸ τῶν πτωχῶν τῆς γῆς, οὓς οὐ
8 κατώκισεν εἰς Βαβυλῶνα· καὶ ἦλθε πρὸς Γοδολίαν εἰς Μασσηφὰ
Ἰσμαὴλ υἱὸς Ναθανίου, καὶ Ἰωάνναν καὶ Ἰωνάθαν υἱὸς Κάρηε,
καὶ Σαραίας υἱὸς Θαναεμὲθ, καὶ υἱοὶ Ὠφὴ τοῦ Νετωφαθεῖ,
καὶ Ἰεζονίας υἱὸς τοῦ Μωχαβεῖ, αὐτοὶ, καὶ οἱ ἄνδρες αὐτῶν.
9 Καὶ ὤμοσεν αὐτοῖς Γοδολίας υἱὸς Ἀχικάμ υἱοῦ Σαφάν, καὶ
τοῖς ἀνδράσιν αὐτῶν, λέγων· μὴ φοβηθῆτε ἀπὸ προσώπου τῶν
παίδων τῶν Χαλδαίων· κατοικήσατε ἐν τῇ γῇ, καὶ ἐργάσασθε
10 τῷ βασιλεῖ Βαβυλῶνος, καὶ βέλτιον ἔσται ὑμῖν. Καὶ ἰδοὺ ἐγὼ
κάθημαι ἐναντίον ὑμῶν, εἰς Μασσηφὰ, στῆναι κατὰ πρόσωπον
τῶν Χαλδαίων, οἳ ἐὰν ἔλθωσιν ἐφ᾿ ὑμᾶς· καὶ ὑμεῖς συναγάγετε
οἶνον καὶ ὀπώραν, καὶ συναγάγετε ἔλαιον, καὶ βάλετε εἰς τὰ
ἀγγεῖα ὑμῶν, καὶ οἰκήσατε ἐν ταῖς πόλεσιν αἷς κατεκρα-
11 τήσατε. Καὶ πάντες οἱ Ἰουδαῖοι οἱ ἐν γῇ Μωάβ, καὶ οἱ ἐν υἱοῖς
Ἀμμὼν, καὶ οἱ ἐν τῇ Ἰδουμαίᾳ, καὶ οἱ ἐν πάσῃ τῇ γῇ, ἤ-
κουσαν ὅτι ἔδωκε βασιλεὺς Βαβυλῶνος τὰ καταλείμματα τῷ
Ἰούδᾳ, καὶ ὅτι κατέστησεν ἐπ᾿ αὐτοὺς τὸν Γοδολίαν υἱὸν Ἀχι-
12 κάμ υἱοῦ Σαφάν. Καὶ ἐπέστρεψαν οἱ Ἰουδαῖοι ἐκ πάντων τῶν
τόπων, οὗ διεσπάρησαν ἐκεῖ, καὶ ἦλθον πρὸς Γοδολίαν εἰς γῆν
Ἰούδα εἰς Μασσηφά, καὶ συνήγαγον οἶνον καὶ ὀπώραν πολλὴν
13 σφόδρα, καὶ ἔλαιον. Καὶ Ἰωάνναν υἱὸς Κάρηε, καὶ πάντες οἱ
ἡγεμόνες τῆς δυνάμεως, οἱ ἐν τοῖς ἀγροῖς, ἦλθαν πρὸς Γοδο-
14 λίαν εἰς Μασσηφὰ, καὶ εἶπαν αὐτῷ· ἐν γνώσει γινώσκεις, ὅτι
βασιλεὺς υἱῶν Ἀμμὼν Βελισὰ ἀπέστειλε πρὸς σὲ τὸν Ἰσμαὴλ
υἱὸν Ναθανίου πατάξαι σου ψυχήν· καὶ οὐκ ἐπίστευσεν αὐτοῖς