1210 ΗΣΑΙΑΣ ΚΕΦ. ΞΕ΄. Ξς΄.
σομαι ἐπὶ Ἱερουσαλήμ, καὶ εὐφρανθήσομαι ἐπὶ τῷ λαῷ μου. καὶ
οὐκέτι μὴ ἀκουσθῇ ἐν αὐτῇ φωνὴ κλαυθμοῦ, καὶ φωνὴ κραυγῆς,
20 καὶ οὐ μὴ γένηται ἔτι ἐκεῖ ἄωρος ἡμέραις καὶ πρεσβύτης, ὃς οὐκ
ἐμπλήσει τὸν χρόνον αὐτοῦ· ἔσται γὰρ ὁ νέος υἱὸς ἑκατὸν ἐτῶν,
ὁ δὲ ἀποθνήσκων ἁμαρτωλὸς υἱὸς ἑκατὸν ἐτῶν, καὶ ἐπικατά-
21 ρατος ἔσται. Καὶ οἰκοδομήσουσιν οἰκίας, καὶ αὐτοὶ ἐνοικήσουσι·
καὶ καταφυτεύσουσιν ἀμπελῶνας, καὶ αὐτοὶ φάγονται τὰ γεννή-
22 ματα αὐτῶν· καὶ οὐ μὴ οἰκοδομήσουσι, καὶ ἄλλοι ἐνοικήσουσι,
καὶ οὐ μὴ φυτεύσουσι, καὶ ἄλλοι φάγονται· κατὰ γὰρ τὰς ἡμέ-
ρας τοῦ ξύλου τῆς ζωῆς ἔσονται αἱ ἡμέραι τοῦ λαοῦ μου· τὰ γὰρ
23 ἔργα τῶν πόνων αὐτῶν παλαιώσουσιν, οἱ δὲ ἐκλεκτοί μου οὐ κο-
πιάσουσιν εἰς κενόν, οὐδὲ τεχνοποιήσουσιν εἰς κατάραν, ὅτι σπέρ-
μα εὐλογημένον ὑπὸ τοῦ Θεοῦ ἐστι, καὶ τὰ ἔκγονα αὐτῶν μετ᾿
24 αὐτῶν ἔσονται. Καὶ ἔσται πρὶν ἢ κεκράξαι αὐτοὺς, ἐγὼ ἐπακού-
25 σομαι αὐτῶν, ἔτι λαλούντων αὐτῶν ἐρῶ, τί ἐστι; Τότε λύκοι
καὶ ἄρνες βοσκηθήσονται ἅμα, καὶ λέων ὡς βοῦς φάγεται ἄχυρα,
ὄφις δὲ γῆν ὡς ἄρτον, οὐκ ἀδικήσουσιν, οὐδὲ μὴ λυμανοῦνται
ἐπὶ τῷ ὄρει τῷ ἁγίῳ μου, λέγει Κύριος.

ΚΕΦ. Ξς΄. LXVI.

1 ΟΥΤΩΣ λέγει Κύριος· ὁ οὐρανός μου θρόνος, ἡ δὲ γῆ ὑποπό-
διον τῶν ποδῶν μου· ποῖον οἶκον οἰκοδομήσετέ μοι; καὶ ποῖος
2 τόπος τῆς καταπαύσεώς μου; Πάντα γὰρ ταῦτα ἐποίησεν ἡ χείρ
μου, καὶ ἔστιν ἐμὰ πάντα ταῦτα, λέγει Κύριος· καὶ ἐπὶ τίνα
ἐπιβλέψω, ἀλλ᾿ ἢ ἐπὶ τὸν ταπεινὸν καὶ ἡσύχιον, καὶ τρέμοντα
3 τοὺς λόγους μου; Ὁ δὲ ἄνομος ὁ θύων μοι μόσχον, ὡς ὁ τύπτων
ἄνδρα· καὶ ὁ θυσιάζων ἐκ ποιμνίου, ὡς ὁ ἀποκτενῶν κύνα· ὁ δὲ
ἀναφέρων σεμίδαλιν, ὡς αἷμα ὕειον, ὁ διδοὺς λίβανον εἰς μνη-
μόσυνον, ὡς βλάσφημος· καὶ οὗτοι ἐξελέξαντο τὰς ὁδοὺς αὐτῶν
4 καὶ τὰ βδελύγματα αὐτῶν, ἃ ἡ ψυχὴ αὐτῶν ἠθέλησε. Κἀγὼ
ἐκλέξομαι τὰ ἐμπαίγματα αὐτῶν, καὶ τὰς ἁμαρτίας αὐτῶν ἀν-
ταποδώσω αὐτοῖς· ὅτι ἐκάλεσα αὐτοὺς, καὶ οὐχ ὑπήκουσαν μου·
ἐλάλησα, καὶ οὐκ ἤκουσαν, καὶ ἐποίησαν τὸ πονηρὸν ἐναντίον μου,
5 καὶ ἃ οὐκ ἐβουλόμην ἐξελέξαντο. ᾿Ακούσατε τὸ ῥῆμα Κυρίου οἱ
τρέμοντες τὸν λόγον αὐτοῦ, εἴπατε, ἀδελφοί ὑμῶν, τοῖς μισοῦ-