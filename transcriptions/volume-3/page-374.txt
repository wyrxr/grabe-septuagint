1312 ΙΕΡΕΜΙΑΣ ΚΕΦ. ΝΑ΄ ΝΒ΄.
Ἰδοὺ ὤμοσα τῷ ὀνόματί μου τῷ μεγάλῳ, λέγει Κύριος, ἐὰν γέ-
νηται ἔτι ὄνομά μου καλούμενον ἐν τῷ στόματι παντὸς Ἰούδα
27 εἰπεῖν· Ζῇ Κύριος Κύριος ἐπὶ πάσῃ γῇ Αἰγύπτῳ. Ὅτι ἰδοὺ ἐγὼ
ἐγρήγορα ἐπ᾽ αὐτούς, τοῦ κακῶσαι αὐτούς, καὶ οὐκ ἀγαθῦναι,
καὶ ἐκλείψουσι πᾶς Ἰούδα, οἱ κατοικοῦντες ἐν γῇ Αἰγύπτῳ, ἐν
28 ῥομφαίᾳ καὶ ἐν λιμῷ, ἕως ἂν ἐκλείπωσιν. Καὶ οἱ σεσωσμένοι ἀπὸ
ῥομφαίας ἐπιστρέψουσιν ἐκ γῆς Αἰγύπτου εἰς γῆν Ἰούδα ὀλίγοι
ἀριθμῷ, καὶ γνώσονται πάντες οἱ κατάλοιποι Ἰούδα καὶ οἱ κα-
ταβαίνοντες ἐν γῇ Αἰγύπτου, παροικῆσαι ἐκεῖ, λόγος τίνος ἐμ-
29 μένει, ὁ ἐμὸς ἢ ὁ αὐτῶν. Καὶ τοῦτο ὑμῖν τὸ σημεῖον, φησὶ Κύ-
ριος, ὅτι ἐπισκέψομαι ἐγὼ ἐφ᾽ ὑμᾶς ἐν τῷ τόπῳ τούτῳ εἰς
κακά, ἔπως γνῶτε ὅτι στάσει στήσονται οἱ λόγοι μου ἐφ᾽ ὑμᾶς
30 εἰς πονηρά. Οὕτως εἶπε Κύριος· ἰδοὺ ἐγὼ δίδωμι τὸν Φαραὼ
Οὐαφρῆ βασιλέα Αἰγύπτου εἰς χεῖρας ἐχθροῦ αὐτοῦ, καὶ εἰς
χεῖρας ζητούντων τὴν ψυχὴν αὐτοῦ, καθὰ ἔδωκα τὸν Σεδεκίαν
βασιλέα Ἰούδα εἰς χεῖρας Ναβουχοδονόσορ βασιλέως Βαβυλῶνος
1 ἐχθροῦ αὐτοῦ, καὶ ζητούντων τὴν ψυχὴν αὐτοῦ. Ὁ ΛΟΓΟΣ
ΟΝ ΕΛΑΛΗΣΕΝ ΙΕΡΕΜΙΑΣ ὁ προφήτης πρὸς Βαροὺχ υἱὸν
Νηρίου, ὅτε ἔγραφε τοὺς λόγους τούτους ἐν τῷ βιβλίῳ ἀπὸ στό-
ματος Ἱερεμίου, ἐν τῷ ἐνιαυτῷ τῷ τετάρτῳ τῷ Ἰωακεὶμ υἱῷ
2 Ἰωσία βασιλέως Ἰούδα. Οὕτως εἶπε Κύριος ὁ Θεὸς Ἰσραήλ
3 ἐπὶ σοὶ Βαρούχ, ὅτι εἶπας, οἴμοι οἴμοι, ὅτι προσέθηκε (μοι) Κύ-
ριος κόπον ἐπίπονόν μοι· ἐκοιμήθην ἐν στεναγμοῖς, ἀνάπαυσιν οὐχ
4 εὗρον. Εἰπὸν αὐτῷ· οὕτως εἶπε Κύριος· ἰδοὺ οὐς ἐγὼ ᾠκοδόμησα,
ἐγὼ καθαιρῶ· καὶ οὓς ἐφύτευσα, ἐγὼ ἐκτίλλω, καὶ σύμπασαν τὴν
5 γῆν ἐκείνην· καὶ σὺ ζητήσεις σεαυτῷ μεγάλα ; μὴ ζητήσῃς, ὅτι
ἰδοὺ ἐγὼ ἐπάγω κακὰ ἐπὶ πᾶσαν σάρκα, λέγει Κύριος· καὶ δώσω
τὴν ψυχήν σου εἰς εὕρημα ἐν παντὶ τόπῳ, οὗ ἐὰν βαδίσῃς ἐκεῖ.

ΚΕΦ. ΝΒ΄. LII.

1 ΟΝΤΟΣ ἑνὸς καὶ εἰκοστοῦ ἔτους Σεδεκίου, ἐν τῷ βασιλεύειν
αὐτόν, καὶ ἕνδεκα ἔτη ἐβασίλευσεν ἐν Ἱερουσαλήμ· καὶ ὄνομα τῇ
2 μητρὶ αὐτοῦ Ἀμιτάαλ, θυγάτηρ Ἱερεμίου, ἐκ Λοβενά. Καὶ ἐ-
ποίησε τὸ πονηρὸν ἐνώπιον Κυρίου, ὃν τρόπον ἐποίησεν Ἰωακείμ.
3 ὅτι ἐπὶ τὸν θυμὸν Κυρίου ἐγένετο κατὰ Ἱερουσαλὴμ καὶ Ἰούδα,