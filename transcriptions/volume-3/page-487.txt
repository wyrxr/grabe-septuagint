ΚΕΦ. Αʹ. Βʹ.                                           ΔΑΝΙΗΛ               1423
στήμης ὢν ἐζήτησε παρ᾽ αὐτῶν δ ὁ βασιλεύς, εὗρεν αὐτοὺς δεκά-
πλασίους, παρὰ πάντας τοὺς ἐπᾳιδοὺς καὶ τοὺς μάγους τοὺς
ὄντας ἐν πάσῃ τῇ βασιλείᾳ αὐτοῦ. Καὶ ἐγένετο Δανιὴλ ἕως ἔτους 21
ἑνὸς Κύρου τοῦ βασιλέως.
          Ὀρασις Βʹ.

         ΚΕΦ. Βʹ. ΙΙ.

         Ὀρασις Γʹ.

       ΕΝ τῷ ἔτει τῷ δευτέρῳ τῆς βασιλείας Ναβουχοδονόσορ ἐνυ- 1
πνιάσθη Ναβουχοδονόσορ ἐνύπνιον, καὶ ἐξέστη τὸ πνεῦμα αὐτοῦ,
καὶ ὁ ὕπνος αὐτοῦ ἐγένετο ἀπ᾽ αὐτοῦ. Καὶ εἶπεν ὁ βασιλεὺς κα- 2
λέσαι τοὺς ἐπᾳιδοὺς, καὶ τοὺς μάγους, καὶ τοὺς φαρμακοὺς, καὶ
τοὺς Χαλδαίους, τοῦ ἀναγγεῖλαι τῷ βασιλεῖ τὰ ἐνύπνια αὐτοῦ·
καὶ ἦλθον, καὶ ἔστησαν ἐνώπιον τοῦ βασιλέως. Καὶ εἶπεν αὐτοῖς ὁ 3
βασιλεύς· Ἡυπνιάσθην, καὶ ἐξέστη τὸ πνεῦμά μου, τοῦ γνῶναι τὸ
ἐνύπνιον. Καὶ ἐλάλησαν οἱ Χαλδαῖοι τῷ βασιλεῖ συριστί· βασιλεῦ, 4
εἰς τοὺς αἰῶνας ζῆθι· σὺ εἶπον τὸ ἐνύπνιον τοῖς παισί σου, καὶ
τὴν σύγκρισιν ἀναγγελοῦμεν. Ἀπεκρίθη ὁ βασιλεύς, καὶ εἶπε τοῖς 5
Χαλδαίοις· ὁ λόγος ἀπ᾽ ἐμοῦ ἀπέστη· ἐὰν οὖν μὴ γνωρίσητέ μοι
τὸ ἐνύπνιον καὶ τὴν σύγκρισιν αὐτοῦ, εἰς ἀπώλειαν ἔσεσθε, καὶ οἱ
οἶκοι ὑμῶν διαρπαγήσονται. Ἐὰν δὲ τὸ ἐνύπνιον καὶ τὴν σύγκρισιν 6
αὐτοῦ γνωρίσητέ μοι, δόματα καὶ δωρεὰν καὶ τιμὴν πολλὴν λήψε-
σθε παρ᾽ ἐμοῦ· πλὴν τὸ ἐνύπνιον καὶ τὴν σύγκρισιν αὐτοῦ ἀπαγ-
γείλατέ μοι. Ἀπεκρίθησαν οἱ Χαλδαῖοι ἐκ δευτέρου, καὶ εἶπαν, 7
ὁ βασιλεὺς εἰπάτω τὸ ἐνύπνιον τοῖς παισὶν αὐτοῦ, καὶ τὴν σύγκρι-
σιν αὐτοῦ ἀναγγελοῦμεν. Ἀπεκρίθη ὁ βασιλεύς, καὶ εἶπεν· ἐπ᾽ ἀ- 8
ληθείας οἶδα ἐγὼ, ὅτι καιρὸν ὑμεῖς ἐξαγοράζετε· καθότι ἴδετε,
ὅτι ἀπέστη ἀπ᾽ ἐμοῦ τὸ ῥῆμα. Ἐὰν οὖν τὸ ἐνύπνιον μὴ ἀπαγγεί- 9
λητέ μοι, οἶδα ὅτι ῥῆμα ψευδὲς καὶ διεφθαρμένον συνέθεσθε εἰ-
πεῖν ἐνώπιον ἐμοῦ, ἕως οὗ ὁ καιρὸς παρέλθῃ· τὸ ἐνύπνιόν μου
εἴπατέ μοι, καὶ γνώσομαι, ὅτι τὴν σύγκρισιν αὐτοῦ ἀναγγελεῖτέ
μοι. Ἀπεκρίθησαν πάλιν οἱ Χαλδαῖοι ἐνώπιον τοῦ βασιλέως, καὶ 10
λέγουσιν· οὐκ ἔστιν ἄνθρωπος ἐπὶ τῆς ξηρᾶς, ὅστις δυνήσεται
τὸ ῥῆμα τοῦ βασιλέως γνωρίσαι, καθότι πᾶς βασιλεὺς μέγας καὶ
ἄρχων ῥῆμα τοιοῦτο οὐκ ἐπερωτᾷ ἐπᾳιδοῦν μάγον καὶ Χαλδαῖον,