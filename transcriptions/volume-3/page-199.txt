1137
Η Σ Α Ι Α Σ.

ΚΕΦ. Ι'. Χ.

Οὐαὶ τοῖς γράφουσι πονηρίαν· γράφοντες γάρ, πονηρίαν γρά-
φουσιν· ἐκκλίνοντες κρῖσιν πτωχῶν, καὶ ἀρπάζοντες κρῖμα πενήτων
τοῦ λαοῦ μου, ὥστε εἶναι αὐτοῖς χήραν εἰς ἁρπαγήν, καὶ ὀρφανὸν εἰς
προνομήν. Καὶ τί ποιήσουσιν ἐν τῇ ἡμέρᾳ ἐπισκοπῆς; ἢ γὰρ θλίψις
ὑμῖν πόρρωθεν ἥξει, καὶ πρὸς τίνα καταφεύξεσθε τοῦ βοηθηθῆναι; καὶ
ποῦ καταλείψετε τὴν δόξαν ὑμῶν, τοῦ μὴ ἐμπεσεῖν εἰς ἐπαγωγήν;
καὶ ὑποκάτω ἀνηρημένων πεσοῦνται. Ἐπὶ τούτοις πᾶσιν οὐκ ἀπε-
στράφη θυμός, ἀλλ᾿ ἔτι ἡ χεὶρ ὑψηλή. Οὐαὶ Ἀσσυρίοις, ἡ ῥάβδος
τοῦ θυμοῦ μου, καὶ ὀργὴ ἐστιν ἐν ταῖς χερσὶν αὐτῶν· ἐν τῷ ἐγὼ μοῦ
εἰς ἔθνος ἄνομον ἀποστελῶ, καὶ τῷ ἐμῷ λαῷ συντάξω τοῦ ποιῆσαι
σκῦλα καὶ προνομήν, καὶ καταπατεῖν τὰς πόλεις αὐτοῦ, καὶ θεῖναι
αὐτὰς εἰς κονιορτόν. Αὐτὸς δὲ οὐχ οὕτως ἐνεθυμήθη, καὶ τῇ ψυχῇ
οὐχ οὕτως λελόγισται· ἀλλὰ ἀπαλλάξει ὁ νοῦς αὐτοῦ, καὶ τοῦ
ἐξολεθρεῦσαι ἔθνη οὐκ ὀλίγα. Καὶ ἐὰν εἴπωσιν αὐτῷ, οὐ σὺ μόνος
εἶ ἄρχων; Καὶ ἐρεῖ· οὐκ ἔλαβον τὴν χώραν τὴν ἐπάνω Βαβυλῶνος
καὶ Χαλάνης, οὐ ὁ πύργος ᾠκοδομήθη, καὶ ἔλαβον Ἀραβίαν καὶ
Δαμασκὸν καὶ Σαμάρειαν; ὃν τρόπον ταύτας ἔλαβον ἐν τῇ χειρί μου,
καὶ πάσας τὰς ἀρχὰς λήψομαι. Ὀλολύξατε τὰ γλυπτὰ ἐν Ἱε-
ρουσαλήμ, καὶ ἐν Σαμαρείᾳ· ὃν τρόπον γὰρ ἐποίησα Σαμαρείᾳ
καὶ τοῖς χειροποιήτοις αὐτῆς, οὕτως ποιήσω καὶ Ἱερουσαλὴμ καὶ
τοῖς εἰδώλοις αὐτῆς. Καὶ ἔσται, ὅταν συντελέσῃ Κύριος πάντα
ποιῶν ἐν τῷ ὄρει Σιὼν καὶ ἐν Ἱερουσαλήμ, ἐπισκέψομαι ἐπὶ τὸν
νοῦν τὸν μέγαν, ἐπὶ τὸν ἄρχοντα τῶν Ἀσσυρίων, καὶ ἐπὶ τὸ ὕψος
τῆς δόξης τῶν ὀφθαλμῶν αὐτοῦ. Εἶπε γὰρ· ἐν τῇ ἰσχύϊ τῆς χει-
ρός μου ποιήσω, καὶ ἐν τῇ σοφίᾳ τῆς συνέσεως ἀφελῶ ὅρια ἐθνῶν,
καὶ τὴν ἰσχὺν αὐτῶν προνομεύσω· καὶ σείσω πόλεις κατοικουμένας,
καὶ τὴν οἰκουμένην ὅλην καταλήψομαι τῇ χειρί μου ὡς νοσσιάν,
καὶ ὡς καταλελειμμένα ὠὰ ἀρῶ· καὶ οὐκ ἔστιν ὃς διαφεύξεται με,
ἢ ἀνοίγων τὸ στόμα ἀντείπῃ μοι. Μὴ δοξασθήσεται ἀξίνη ἄνευ
τοῦ κόπτοντος ἐν αὐτῇ; ἢ ὑψωθήσεται πρὶν ἄνευ τοῦ ἕλκοντος
αὐτόν; ὡς ἐάν τις ἄρῃ ῥάβδον ἢ ξύλον. Καὶ οὐχ οὕτως, ἀλλὰ
ἀποστελεῖ Κύριος Σαβαὼθ εἰς τὴν σὴν τιμὴν ἀτιμίαν, καὶ εἰς τὴν
σὴν δόξαν πῦρ καιόμενον καυθήσεται· καὶ ἔσται τὸ φῶς τοῦ