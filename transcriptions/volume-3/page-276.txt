1214                                ΙΕΡΕΜΙΑΣ                                     ΚΕΦ. Αʹ. Βʹ.
σιλείας ἀπὸ προσώπου βορρᾶ τῆς γῆς, λέγει Κύριος· καὶ ἥξουσι
καὶ θήσουσιν ἕκαστος τὸν θρόνον αὐτοῦ ἐπὶ τὰ πρόθυρα τῶν
πυλῶν Ἱερουσαλήμ, καὶ ἐπὶ πάντα τὰ τείχη τὰ κύκλῳ αὐτῆς,
16 καὶ ἐπὶ πάσας τὰς πόλεις Ἰούδα. Καὶ λαλήσω πρὸς αὐτοὺς πε-
ρὶ πάσης τῆς κακίας αὐτῶν μετὰ κρίσεως, ὡς ἐγκατέλιπόν με,
καὶ ἔθυσαν θεοῖς ἀλλοτρίοις, καὶ προσεκύνησαν τοῖς ἔργοις τῶν
17 χειρῶν αὐτῶν. Καὶ σὺ περίζωσαι τὴν ὀσφῦν σου, καὶ ἀνάστηθι,
καὶ εἰπὸν πρὸς αὐτοὺς πάντα ὅσα ἂν ἐντείλωμαί σοι· μὴ φο-
βηθῇς ἀπὸ προσώπου αὐτῶν, μηδὲ πτοηθῇς ἐναντίον αὐτῶν, ὅτι
18 μετὰ σοῦ ἐγώ εἰμι, τοῦ ἐξαιρεῖσθαί σε, λέγει Κύριος. Ἰδοὺ τέ-
θεικά σε ἐν τῇ σήμερον ἡμέρᾳ, ὡς πόλιν ὀχυράν, καὶ ὡς στύ-
λον σιδηροῦν, καὶ ὡς τεῖχος χαλκοῦν, ὀχυρὸν ἅπασι τοῖς βα-
σιλεῦσιν Ἰούδα, καὶ τοῖς ἄρχουσιν αὐτοῦ, καὶ τῷ λαῷ τῆς γῆς·
19 Καὶ πολεμήσουσί σε, καὶ οὐ μὴ δύνωνται πρὸς σέ, διότι ἐγὼ
μετὰ σοῦ εἰμι, τοῦ ἐξαιρεῖσθαί σε, λέγει Κύριος.

ΚΕΦ. Βʹ. ΙΙ.

1 2 ΚΑΙ ἐγένετο λόγος Κυρίου πρός με, λέγων· πορεύθητι καὶ
ἀνάγνωθι ἐν τοῖς ὠσὶν Ἱερουσαλήμ, καὶ εἰπέ· τάδε λέγει Κύ-
ριος· ἐμνήσθην ἐλέους νεότητός σου καὶ ἀγάπης τελειώσεώς σου,
τοῦ ἐξακολουθῆσαί σε τῷ ἁγίῳ Ἰσραὴλ ἐν τῇ ἐρήμῳ ἐν γῇ μὴ
3 σπαρείσῃ, λέγει Κύριος. Ἅγιος Ἰσραὴλ τῷ Κυρίῳ ἀρχὴ γεν-
νημάτων αὐτοῦ, πάντες οἱ ἔσθοντες αὐτὸν πλημμελήσουσι, κακὰ
4 ἥξει ἐπ᾿ αὐτοὺς, φησὶ Κύριος. Ἀκούσατε λόγον Κυρίου οἶκος
5 Ἰακώβ, καὶ πᾶσα πατριὰ οἴκου Ἰσραήλ. Τάδε λέγει Κύριος·
τί εὕροσαν οἱ πατέρες ὑμῶν ἐν ἐμοὶ πλημμέλημα; ὅτι ἀπέστη-
σαν μακρὰν ἀπ᾿ ἐμοῦ, καὶ ἐπορεύθησαν ὀπίσω τῶν ματαίων, καὶ
6 ἐματαιώθησαν, καὶ οὐκ εἶπαν, ποῦ ἐστι Κύριος, ὁ ἀναγαγὼν
ἡμᾶς ἐκ γῆς Αἰγύπτου, ὁ καθοδηγήσας ἡμᾶς ἐν τῇ ἐρήμῳ ἐν
γῇ ἀβάτῳ καὶ ἀπείρῳ, ἐν γῇ ἀνύδρῳ καὶ ἀκάρπῳ, ἐν γῇ ἐν ᾗ
οὐ διώδευσεν ἐν αὐτῇ ἀνὴρ οὐδὲν, καὶ οὐ κατώκησεν ἄνθρωπος
7 ἐκεῖ; Καὶ ἤγαγον ὑμᾶς εἰς τὸν Κάρμηλον, τοῦ φαγεῖν ὑμᾶς
τοὺς καρποὺς αὐτοῦ, καὶ τὰ ἀγαθὰ αὐτοῦ· καὶ εἰσήλθατε, καὶ
ἐμιάνατε τὴν γῆν μου, καὶ τὴν κληρονομίαν μου ἔθεσθε εἰς
8 βδέλυγμα. Οἱ ἱερεῖς οὐκ εἶπαν, ποῦ ἐστι Κύριος, καὶ οἱ ἀντε-