ΚΕΦ. ΜΑ΄. ΜΒ΄. ἹΕΡΕΜΙΑΣ
αὐτοῦ, οὓς ἐξαπεστείλατε ἐλευθέρους τῇ ψυχῇ αὐτῶν· καὶ ὑπε-
τάξατε αὐτοῦς, τοῦ εἶναι ὑμῖν εἰς παῖδας καὶ παιδίσκας. Διὰ 17
τοῦτο οὕτως εἶπε Κύριος· ὑμεῖς οὐκ ἠκούσατέ μου, τοῦ καλέσαι
ἕκαστος ἄφεσιν πρὸς τὸν ἀδελφὸν αὐτοῦ, καὶ ἕκαστος πρὸς τὸν
πλησίον αὐτοῦ· ἰδοὺ ἐγὼ καλῶ ἄφεσιν ὑμῖν φησι Κύριος, εἰς
μάχαιραν, καὶ εἰς τὸν θάνατον, καὶ εἰς τὸν λιμόν, καὶ δώσω
ὑμᾶς εἰς διασπορὰν πάσαις ταῖς βασιλείαις τῆς γῆς· καὶ δώσω 18
τοὺς ἄνδρας τοὺς παρεληλυθότας τὴν διαθήκην μου, τοὺς μὴ
στήσαντας τοὺς λόγους τῆς διαθήκης μου, ἣν ἐποίησαν κατὰ
πρόσωπόν μου, τὸν μόσχον ὃν ἐποίησαν εἰς δύο, καὶ δίηλθον διὰ
μέσου τῶν διχοτομημάτων αὐτοῦ, τοὺς ἄρχοντας Ἰούδα καὶ τοὺς 19
ἄρχοντας Ἱερουσαλήμ, καὶ τοὺς δυνάστας, καὶ τοὺς ἱερεῖς, καὶ
πάντα τὸν λαὸν τῆς γῆς, τοὺς διελθόντας ἀναμέσον τῶν διχο-
τομημάτων τοῦ μόσχου. Καὶ δώσω αὐτοὺς ἐν χειρὶ τῶν ἐχ- 20
θρῶν αὐτῶν, καὶ ἐν χειρὶ τῶν ζητούντων τὰς ψυχὰς αὐτῶν·
καὶ ἔσται τὰ θνησιμαῖα αὐτῶν βρώματα τοῖς πετεινοῖς τοῦ οὐρα-
νοῦ καὶ τοῖς θηρίοις τῆς γῆς. Καὶ τὸν Σεδεκίαν βασιλέα Ἰούδα καὶ 21
τοὺς ἄρχοντας αὐτῶν δώσω εἰς χεῖρας ἐχθρῶν αὐτῶν, καὶ εἰς χεῖ-
ρας ζητούντων ψυχὴν αὐτῶν, καὶ ἐν χειρὶ δυνάμεως βασιλέως Βα-
βυλῶνος, τῶν ἀποτρεχόντων ἀπ᾽ αὐτῶν. Ἰδοὺ ἐγὼ συντάσσω, φησὶ 22
Κύριος, καὶ ἐπιστρέψω αὐτοὺς εἰς τὴν γῆν ταύτην, καὶ πολεμήσουσιν ἐπ᾽
αὐτήν, καὶ λήψονται αὐτήν, καὶ κατακαύσουσιν αὐτὴν ἐν πυρί· καὶ τὰς
πόλεις Ἰούδα δώσω αὐτὰς εἰς ἄβατον ἀπὸ κατοικούντων.

ΚΕΦ. ΜΒ΄. XLII.
(Hebr. Cap. XXXV.)

Ὁ Λόγος ὁ γενόμενος παρὰ Κυρίου πρὸς Ἱερεμίαν ἐν ἡμέ- 1
ραις Ἰωακεὶμ υἱοῦ Ἰωσίου, βασιλέως Ἰούδα, λέγων· πορεύθητι 2
εἰς οἶκον Ἀρχαβεὶν, καὶ κάλεσον αὐτοὺς εἰς οἶκον Κυρίου, εἰς
μίαν τῶν αὐλῶν, καὶ ποτιεῖς αὐτοὺς οἶνον. Καὶ ἤγαγον τὸν Ἰε- 3
ζονίαν, υἱὸν Ἱερεμίου υἱοῦ Χαβασὶν, καὶ τοὺς ἀδελφοὺς αὐτοῦ,
καὶ τοὺς υἱοὺς αὐτοῦ, καὶ πᾶσαν τὴν οἰκίαν Ἀρχαβεὶν· καὶ εἰσή- 4
γαγον αὐτοὺς εἰς οἶκον Κυρίου εἰς τὸ παστοφόριον υἱῶν Ἀνανίου,
υἱοῦ Γοδολίου, ἀνθρώπου τοῦ Θεοῦ, ὅ ἐστιν ἐγγὺς οἴκου τῶν ἀρ-
χόντων, τοῦ ἐπάνω τοῦ οἴκου Μααταίου υἱοῦ Σελὼμ, τοῦ φυλάσ-
σοντος τὴν αὐλήν. Καὶ ἔστησα κατὰ πρόσωπον αὐτῶν κεράμιον 5