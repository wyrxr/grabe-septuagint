KEΦ. Ηʹ. Θʹ. ZAXAPIAΣ. 1521
καὶ κατισχύετε ἐν ταῖς χερσὶν ὑμῶν. Διότι τάδε λέγει Κύριος 14
παντοκράτωρ· ὅν τρόπον διενοήθην τοῦ κακῶσαι ὑμᾶς ἐν τῷ παρ-
ὀργίσαι με τοὺς πατέρας ὑμῶν, λέγει Κύριος παντοκράτωρ, καὶ
οὐ μετενόησα· οὕτως παρατέταγμαι, καὶ διανενόημαι ἐν ταῖς ἡ- 15
μέραις ταύταις, τοῦ καλῶς ποιῆσαι τὴν Ἱερουσαλὴμ καὶ τὸν οἶ-
κον Ἰούδα· θαρσεῖτε. Οὗτοι οἱ λόγοι οὓς ποιήσετε· λαλεῖτε ἀλή- 16
θειαν ἕκαστος πρὸς τὸν πλησίον αὐτοῦ, ἀλήθειαν καὶ κρίμα εἰρη-
νικὸν κρίνετε ἐν ταῖς πύλαις ὑμῶν, καὶ ἕκαστος τὴν κακίαν τοῦ 17
πλησίον αὐτοῦ μὴ λογίζεσθε ἐν ταῖς καρδίαις ὑμῶν, καὶ ὅρκον
ψευδῆ μὴ ἀγαπᾶτε· διότι ταῦτα πάντα ἐμίσησα, λέγει Κύριος
παντοκράτωρ. Καὶ ἐγένετο λόγος Κυρίου παντοκράτορος πρὸς μέ, 18
λέγων· τάδε λέγει Κύριος παντοκράτωρ· νηστεία ἡ τετράς, καὶ
νηστεία ἡ πέμπτη, καὶ νηστεία ἡ ἑβδόμη, καὶ νηστεία ἡ δεκά- 19
τη ἔσονται τῷ οἴκῳ Ἰούδα εἰς χαρὰν καὶ εἰς εὐφροσύνην, καὶ
εἰς ἑορτὰς ἀγαθάς, καὶ εὐφρανθήσεσθε· καὶ τὴν ἀλήθειαν καὶ 20
τὴν εἰρήνην ἀγαπήσατε. Τάδε λέγει Κύριος παντοκράτωρ· ἔτι
ἥξουσι λαοὶ πολλοί, καὶ κατοικοῦντες πόλεις πολλάς, καὶ συν- 21
ελεύσονται κατοικοῦντες πέντε πόλεις εἰς πόλιν μίαν, λέγοντες·
πορευθῶμεν δεηθῆναι τοῦ προσώπου Κυρίου, καὶ ἐκζητῆσαι τὸ πρό-
σωπον Κυρίου παντοκράτορος, πορεύσομαι κἀγώ· καὶ ἥξουσι λαοὶ 22
πολλοὶ καὶ ἔθνη πολλὰ ἐκζητῆσαι τὸ πρόσωπον Κυρίου παντο-
κράτορος ἐν Ἱερουσαλήμ, καὶ τοῦ ἐξιλάσκεσθαι τὸ πρόσωπον Κυ-
ρίου. Τάδε λέγει Κύριος παντοκράτωρ· ἐν ταῖς ἡμέραις ἐκείναις 23
ἐὰν ἐπιλάβωνται δέκα ἄνδρες ἐκ πασῶν τῶν γλωσσῶν τῶν ἐθνῶν,
καὶ ἐπιλάβωνται τοῦ κρασπέδου ἀνδρὸς Ἰουδαίου, λέγοντες· πο-
ρευσομεθα μετὰ σοῦ, διότι ἀκηκόαμεν, ὅτι Θεὸς μεθ᾽ ὑμῶν ἐστιν.

KEΦ. Θʹ. IX.

ΛΗΜΜΑ λόγου Κυρίου ἐν γῇ Σεδράχ, καὶ Δαμασκοῦ θυσίας 1
αὐτοῦ, διότι Κύριος ἐφορᾷ ἀνθρώπους, καὶ πάσας φυλὰς τοῦ
Ἰσραήλ. Καὶ Ἡμὰθ ἐν τοῖς ὁρίοις αὐτῆς, Τύρος καὶ Σιδῶν, 2
διότι ἐφρόνησαν σφόδρα· καὶ ᾠκοδόμησε Τύρος ὀχυρώματα ἑαυτῇ, 3
καὶ ἐθησαύρισεν ἀργύριον ὡς χοῦν, καὶ συνήγαγε χρυσίον ὡς πη-
λὸν ὁδῶν. Διὰ τοῦτο Κύριος κληρονομήσει αὐτήν, καὶ πατάξει 4
εἰς θάλασσαν τὴν δύναμιν αὐτῆς, καὶ αὕτη ἐν πυρὶ καταναλω-