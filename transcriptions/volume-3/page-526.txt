ΩΣΗΕ ΚΕΦ. Ι. ΙΑ΄.
6 τοῦ, ὅτι μετῳκίσθη ἐπ᾽ αὐτοῦ. Καὶ αὐτὸν εἰς ᾿Ασσυρίους δῆ-
σαντες, ἀπήνεγκαν ξένια τῷ βασιλεῖ ᾿Ιαρείμ᾽ ἐν δόματι ᾿Εφραὶμ
7 δέξεται, καὶ αἰσχυνθήσεται ᾿Ισραὴλ ἐν τῇ βουλῇ αὐτοῦ. ᾿Απέ-
ῥιψε Σαμάρεια τὸν βασιλέα αὐτῆς ὡς φρύγανον ἐπὶ πρόσωπον
8 ὕδατος· καὶ ἐξαρθήσονται βωμοὶ Ὡν ἁμαρτήματα τοῦ ᾿Ισραήλ,
ἀκανθαι καὶ τρίβολοι ἀναβήσονται ἐπὶ τὰ θυσιαστήρια αὐτῶν.
Καὶ ἐροῦσι τοῖς ὄρεσι, καλύψατε ἡμᾶς, καὶ τοῖς βουνοῖς, πέσατε
9 ἐφ᾽ ἡμᾶς. ᾿Αφ᾽ οὗ οἱ βουνοὶ, ἥμαρτεν ᾿Ισραήλ· ἐκεῖ ἔστησαν, οὐ μὴ
10 καταλάβῃ αὐτοὺς ἐν τῷ βουνῷ πόλεμος. ᾿Επὶ τέκνα ἀδικίας. ῏Ηλθε
παιδεῦσαι αὐτούς· καὶ συναχθήσονται ἐπ᾽ αὐτοὺς λαοὶ, ἐν τῷ παι-
11 δεῦσθαι αὐτοὺς ἐν ταῖς δυσὶν ἀδικίαις αὐτῶν. ᾿Εφραὶμ δάμαλις
δεδιδαγμένη ἀγαπᾶν νεῖκος· ἐγὼ δὲ ἐπελεύσομαι ἐπὶ τὸ κάλλι-
στον τοῦ τραχήλου αὐτῆς, ἐπιβιβῶ ᾿Εφραὶμ, καὶ παρασιωπήσομαι
12 ᾿Ιούδαν, ἐνισχύσει αὐτῷ ᾿Ιακώβ. Σπείρατε ἑαυτοῖς εἰς δικαιοσύ-
νην, τρυγήσατε ἑαυτοῖς εἰς καρπὸν ζωῆς· φωτίσατε ἑαυτοῖς φῶς
γνώσεως, ἐκζητήσατε τὸν Κύριον, ἕως τοῦ ἐλθεῖν γεννήματα δι-
13 καιοσύνης ὑμῖν. ῞Ινατί παρεσιωπήσατε ἀσέβειαν, καὶ τὰς ἀδικίας
αὐτῆς ἐτρυγήσατε, ἐφάγετε καρπὸν ψευδῆ; ῞Οτι ἤλπισας ἐν ἅρ-
14 μασί σου, ἐν πλήθει δυνάμεώς σου, καὶ ἐξαναστήσεται ἀπώλεια
ἐν τῷ λαῷ σου, καὶ πάντα τὰ περιτετειχισμένα σου οἰχήσεται.
Ὡς ἄρχων Σαλαμὰν ἐκ τοῦ οἴκου ᾿Ιεροβαὰλ ἐν ἡμέραις πολέμου
15 μητέρα ἐπὶ τέκνοις ἠδάφισαν, οὕτως ποιήσω ὑμῖν, οἶκος τοῦ ᾿Ισ-
ραὴλ, ἀπὸ προσώπου ἀδικίας κακῶν ὑμῶν.

ΚΕΦ. ΙΑ΄. ΧΙ.

1 ΟΡΘΡΟΥ ἀπερρίφησαν. ἀπερρίφη βασιλεὺς τοῦ ᾿Ισραὴλ, διότι
νήπιος ᾿Ισραὴλ, καὶ ἐγὼ ἠγάπηκα αὐτὸν, καὶ ἐξ Αἰγύπτου μετε-
2 κάλεσα τὰ τέκνα αὐτοῦ. Καθὼς μετεκαλέσατο αὐτοὺς, οὕτως
ἀπώχοντο ἐκ προσώπου μου· αὐτοὶ τοῖς Βααλεὶμ ἔθυον, καὶ τοῖς
3 γλυπτοῖς ἐθυμίαν. Καὶ ἐγὼ συνεπόδισα τὸν ᾿Εφραὶμ, ἀνέλαβον
αὐτὸν ἐπὶ τὸν βραχίονά μου, καὶ οὐκ ἔγνωσαν, ὅτι ἴαμαι αὐτούς.
4 ᾿Εν διαφθορᾷ ἀνθρώπων ἐξέτεινα αὐτοὺς ἐν δεσμοῖς ἀγαπήσεώς
μου, καὶ ἐγὼ ἔσομαι αὐτοῖς ὡς ῥαπίζων ἄνθρωπος ἐπὶ τὰς σια-
5 γόνας αὐτοῦ· καὶ ἐπιβλέψομαι πρὸς αὐτὸν, δυνήσομαι αὐτῷ. Κα-
τώκησεν ᾿Εφραὶμ ἐν Αἰγύπτῳ, καὶ ᾿Ασσοὺρ αὐτὸς βασιλεὺς αὐ-