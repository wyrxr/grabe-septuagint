1388 Ι ΕΖΕΚΙΗΛ
ΚΕΦ. ΛΔ΄. XXXIV.

1.2 ΚΑΙ ἐγένετο λόγος Κυρίου πρὸς μὲ, λέγων· υἱὲ ἀνθρώπου,
προφήτευσον ἐπὶ τοὺς ποιμένας τοῦ Ἰσραήλ, προφήτευσον, καὶ
εἰπὸν αὐτοῖς τοῖς ποιμέσι· τάδε λέγει Κύριος Κύριος· ὦ ποιμέ-
3 βατα βόσκουσιν οἱ ποιμένες; Ἰδοὺ τὸ γάλα κατεσθίετε, καὶ τὰ
ἔρια περιβάλλεσθε, καὶ τὸ παχὺ ἐσφάζετε, καὶ τὰ πρόβατά μου
4 οὐκ ἐβόσκετε. Τὸ ἠσθενηκὸς οὐκ ἐνισχύσατε, καὶ τὸ κακῶς ἔχον
οὐκ ἐσωματοποιήσατε, καὶ τὸ συντετριμμένον οὐ κατεδήσατε, καὶ
τὸ πλανώμενον οὐκ ἐπεστρέψατε, καὶ τὸ ἀπολωλὸς οὐκ ἐζητή-
5 σατε, καὶ τὸ ἰσχυρὸν κατειργάσασθε μόχθῳ. Καὶ διεσπάρησαν
τὰ πρόβατά μου, διὰ τὸ μὴ εἶναι ποιμένας, καὶ ἐγενήθησαν εἰς
κατάβρωμα πᾶσι τοῖς θηρίοις τοῦ ἀγροῦ, καὶ τοῖς πετεινοῖς τοῦ
6 οὐρανοῦ. Καὶ διεσπάρησαν τὰ πρόβατά μου ἐν παντὶ ὄρει, καὶ
ἐπὶ πάντα βουνὸν ὑψηλὸν, καὶ ἐπὶ παντὶ προσώπῳ πάσης τῆς
γῆς διεσπάρη τὰ πρόβατά μου, καὶ οὐκ ἦν ὁ ἐκζητῶν οὐδὲ ὁ ἀπο-
7.8 στρέφων. Διὰ τοῦτο, ποιμένες, ἀκούσατε λόγον Κυρίου. Ζῶ ἐγὼ,
λέγει Κύριος Κύριος, εἰ μὴν ἀντὶ τοῦ γενέσθαι τὰ πρόβατά μου
εἰς προνομήν, καὶ γενέσθαι τὰ πρόβατά μου εἰς κατάβρωμα πᾶσι
τοῖς θηρίοις τοῦ ἀγροῦ, παρὰ τὸ μὴ εἶναι ποιμένας, καὶ οὐκ ἐ-
9 ἐζήτησαν τὰ πρόβατά μου οἱ ποιμένες, καὶ ἐβόσκησαν οἱ ποι-
μένες ἑαυτοὺς, τὰ δὲ πρόβατά μου οὐκ ἐβόσκησαν. Ἀντὶ τούτου,
10 ποιμένες, ἀκούσατε λόγον Κυρίου· τάδε λέγει Ἀδωναὶ Κύριος·
Ἰδοὺ ἐγὼ ἐπὶ τοὺς ποιμένας, καὶ ἐκζητήσω τὰ πρόβατά μου ἐκ
τῶν χειρῶν αὐτῶν, καὶ ἀποστρέψω αὐτοὺς τοῦ μὴ ποιμαίνειν τὰ
πρόβατά μου, καὶ οὐ μὴ βοσκήσουσιν ἔτι οἱ ποιμένες αὐτά· καὶ
ἐξελοῦμαι τὰ πρόβατά μου ἐκ τοῦ στόματος αὐτῶν, καὶ οὐκ ἔτι
11 ἔσονται αὐτοῖς εἰς κατάβρωμα. Διότι τάδε λέγει Κύριος Κύριος
ὁ Θεός· Ἰδοὺ ἐγὼ εἰμι, ἐκζητήσω τὰ πρόβατά μου, καὶ ἐπισκέ-
12 ψομαι αὐτά. Ὡς ἐπισκέπτεται ὁ ποιμὴν τὸ ποίμνιον αὐτοῦ ἐν
ἡμέρᾳ, ὅτ’ ἂν ᾖ γνόφος καὶ νεφέλη ἐν μέσῳ προβάτων αὐτοῦ δια-
κεχωρισμένων, οὕτως ἐκζητήσω τὰ πρόβατά μου, καὶ ἀπελάσω
αὐτὰ ἀπὸ παντὸς τόπου, οὗ διεσπάρησαν ἐκεῖ ἐν ἡμέρᾳ νεφέλης
13 καὶ γνόφου. Καὶ ἐξάξω αὐτοὺς ἐκ τῶν ἐθνῶν, καὶ συνάξω αὐ-