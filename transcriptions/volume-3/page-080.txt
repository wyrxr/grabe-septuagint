1018 ΨΑΛΤΗΡΙΟΝ. ΨΑΛΜ. ΡΔ´.
12 γῆν Χαναὰν, σχοίνισμα κληρονομίας ὑμῶν· ἐν τῷ εἶναι αὐτοὺς
13 ἀριθμῷ βραχεῖς, ὀλιγοστοὺς καὶ παροίκους ἐν αὐτῇ. Καὶ διῆλθον
14 ἐξ ἔθνους εἰς ἔθνος, καὶ ἐκ βασιλείας εἰς λαὸν ἕτερον· οὐκ ἀφῆκεν
15 ἄνθρωπον ἀδικῆσαι αὐτοὺς, καὶ ἤλεγξεν ὑπὲρ αὐτῶν βασιλεῖς· μὴ
ἅπτεσθε τῶν χριστῶν μου, καὶ ἐν τοῖς προφήταις μου μὴ πονη-
ρεύεσθε. Καὶ ἐκάλεσε λιμὸν ἐπὶ τὴν γῆν· πᾶν στήριγμα ἄρτου συν-
έτριψεν. Ἐξαπέστειλεν ἔμπροσθεν αὐτῶν ἄνθρωπον, εἰς δοῦλον
18 ἐπράθη Ἰωσήφ. Ἐταπείνωσαν ἐν πέδαις τοὺς πόδας αὐτοῦ, σίδη-
ρον διῆλθεν ἡ ψυχὴ αὐτοῦ· μέχρι τοῦ ἐλθεῖν τὸν λόγον αὐτοῦ, τὸ
20 λόγιον Κυρίου ἐπύρωσεν αὐτόν. Ἀπέστειλε βασιλεὺς καὶ ἔλυσεν
21 αὐτόν· ἄρχων λαῶν, καὶ ἀφῆκεν αὐτόν. Κατέστησεν αὐτὸν κύριον
22 τοῦ οἴκου αὐτοῦ, καὶ ἄρχοντα πάσης τῆς κτήσεως αὐτοῦ· τοῦ παι-
δεῦσαι τοὺς ἄρχοντας αὐτοῦ ὡς ἑαυτὸν, καὶ τοὺς πρεσβυτέρους
23 αὐτοῦ σοφίσαι. Καὶ εἰσῆλθεν Ἰσραὴλ εἰς Αἴγυπτον, καὶ Ἰακὼβ
24 παρώκησεν ἐν γῇ Χάμ· καὶ ηὔξησε τὸν λαὸν αὐτοῦ σφόδρα, καὶ
25 ἐκραταίωσεν αὐτὸν ὑπὲρ τοὺς ἐχθροὺς αὐτοῦ. Μετέστρεψε τὴν καρ-
δίαν αὐτῶν τοῦ μισῆσαι τὸν λαὸν αὐτοῦ, τοῦ δολιοῦσθαι ἐν τοῖς
26 δούλοις αὐτοῦ· ἐξαπέστειλε Μωυσῆν τὸν δοῦλον αὐτοῦ, Ἀαρὼν ὃν
27 ἐξελέξατο αὐτόν. Ἔθετο ἐν αὐτοῖς τοὺς λόγους τῶν σημείων αὐ-
28 τοῦ καὶ τῶν τεράτων (αὐτοῦ) ἐν γῇ Χάμ· ἐξαπέστειλε σκότος· καὶ
29 ἐσκότασε, καὶ οὐ παρεπίκραναν τοὺς λόγους αὐτοῦ. Μετέστρεψε
τὰ ὕδατα αὐτῶν εἰς αἷμα, καὶ ἀπέκτεινε τοὺς ἰχθύας αὐτῶν.
30 Ἐξῆρεν ἡ γῆ αὐτῶν βατράχους ἐν τοῖς ταμείοις τῶν βασιλέων
αὐτῶν· εἶπε, καὶ ἦλθε κυνόμυια, καὶ σκνῖφες ἐν πᾶσι τοῖς ὁρίοις
31 αὐτῶν. Ἔθετο τὰς βροχὰς αὐτῶν χάλαζαν, πῦρ καταφλέγον ἐν
33 τῇ γῇ αὐτῶν· καὶ ἐπάταξε τὰς ἀμπέλους αὐτῶν καὶ τὰς συκᾶς
34 αὐτῶν, καὶ συνέτριψε (πᾶν) ξύλον ὁρίου αὐτῶν. Εἶπε, καὶ ἦλθεν
35 ἀκρὶς καὶ βροῦχος, οὗ οὐκ ἦν ἀριθμός· καὶ κατέφαγε πάντα χόρ-
τον ἐν τῇ γῇ αὐτῶν, καὶ κατέφαγε πάντα τὸν καρπὸν τῆς γῆς
36 αὐτῶν. Καὶ ἐπάταξε πᾶν πρωτότοκον ἐν τῇ γῇ αὐτῶν, ἀπαρχὴν
37 παντὸς πόνου αὐτῶν· καὶ ἐξήγαγεν αὐτοὺς ἐν ἀργυρίῳ καὶ χρυ-
σίῳ, καὶ οὐκ ἦν ἐν ταῖς φυλαῖς αὐτῶν ἀσθενῶν. Εὐφράνθη Αἴγυ-
πτος ἐν τῇ ἐξόδῳ αὐτῶν· ὅτι ἐπέπεσεν ὁ φόβος αὐτῶν ἐπ᾿ αὐτούς.
39 Διεπέτασε νεφέλην εἰς σκέπην αὐτοῖς, καὶ πῦρ τοῦ φωτίσαι αὐ-
40 τοῖς τὴν νύκτα. Ἤτησαν καὶ ἦλθεν ὀρτυγομήτρα, καὶ ἄρτον οὐ-
41 ρανοῦ ἐνέπλησεν αὐτούς· διέρρηξε πέτραν, καὶ ἐῤῥύησαν ὕδατα,