1300 ΙΕΡΕΜΙΑΣ ΚΕΦ. ΜΕ΄.
λαλῶν πρὸς αὐτοὺς κατὰ τοὺς λόγους τούτους· ὅτι ὁ ἄνθρωπος
οὗτος οὐ χρησμολογεῖ εἰρήνην τῷ λαῷ τούτῳ, ἀλλ᾿ ἢ πονηρά.
5 Καὶ εἶπεν ὁ βασιλεύς· ἰδοὺ αὐτὸς ἐν ταῖς χερσὶν ὑμῶν· ἔτι οὐκ
6 ἠδύνατο ὁ βασιλεὺς πρὸς αὐτούς. Καὶ ἔλαβον τὸν Ἰερεμίαν,
καὶ ἐῤῥίφαν αὐτὸν εἰς τὸν λάκκον Μελχίου υἱοῦ τοῦ βασιλέως,
ὃς ἦν ἐν τῇ αὐλῇ τῆς φυλακῆς, καὶ ἐχάλασαν αὐτὸν ἐν σχοι-
νίοις εἰς τὸν λάκκον, καὶ ἐν τῷ λάκκῳ οὐκ ἦν ὕδωρ, ἀλλ᾿ ἢ
7 βόρβορος, καὶ ἦν ἐν τῷ βορβόρῳ. Καὶ ἤκουσεν Ἀβδεμέλεχ ὁ Αἰ-
θίοψ, ἀνὴρ εὐνοῦχος, καὶ αὐτὸς ἐν οἰκίᾳ τοῦ βασιλέως, ἔτι ἐδω-
καν Ἰερεμίαν εἰς τὸν λάκκον· καὶ ὁ βασιλεὺς ἦν ἐν τῇ πύλῃ
8 Βενιαμείν, καὶ ἐξῆλθεν Ἀβδεμέλεχ πρὸς αὐτόν, καὶ ἐλάλησε
9 πρὸς τὸν βασιλέα, καὶ εἶπε· Κύριε βασιλεῦ, ἐπονηρεύσαντο οἱ
ἄνδρες οὗτοι ἃ ἐποίησαν Ἰερεμία τῷ προφήτῃ, (ἀποκτεῖναι τὸν
ἄνθρωπον τοῦτον·) ὅτι ἐνέβαλον αὐτὸν εἰς τὸν λάκκον, καὶ
ἀποθανεῖται ὑποκάτω αὐτοῦ ἀπὸ προσώπου τοῦ λιμοῦ, ὅτι οὐκ
10 εἰσιν ἔτι ἄρτοι ἐν τῇ πόλει. Καὶ ἐνετείλατο ὁ βασιλεὺς τῷ Ἀ-
βδεμέλεχ τῷ Αἰθίοπι, λέγων· λάβε εἰς τὴν χεῖρά σου ἀπ᾿ ἐν-
τεῦθεν τριάκοντα ἀνθρώπους, καὶ ἀνάγαγε αὐτὸν ἐκ τοῦ λάκκου,
11 ἵνα μὴ ἀποθάνῃ. Καὶ ἔλαβεν Ἀβδεμέλεχ τοὺς ἀνθρώπους, καὶ
εἰσῆλθεν εἰς τὴν οἰκίαν τοῦ βασιλέως τὴν ὑπόγαιον, καὶ ἔλαβεν
ἐκεῖθεν παλαιὰ ῥάκη καὶ παλαιὰ σχοινία, καὶ ἐῤῥίφεν αὐτὰ πρὸς
12 τὸν Ἰερεμίαν εἰς τὸν λάκκον· καὶ εἶπε πρὸς αὐτόν· Ἀβδεμέλεχ ὁ
Αἰθίοψ· ταῦτα θὲς τὰ παλαιὰ ῥάκη καὶ τὰ Μαλεεὶν ὑπὸ τοὺς
ἀγκῶνας τῶν χειρῶν σου ὑποκάτω τῶν σχοινίων, καὶ ἐποίησεν
13 Ἰερεμίας οὕτως. Καὶ εἵλκυσαν αὐτὸν ἐν τοῖς σχοινίοις, καὶ
ἀνήγαγον αὐτὸν ἐκ τοῦ λάκκου· καὶ ἐκάθισεν Ἰερεμίας ἐν αὐλῇ
14 τῆς φυλακῆς, καὶ ἀπέστειλεν ὁ βασιλεύς, καὶ ἐκάλεσεν αὐτὸν
πρὸς ἑαυτὸν εἰς οἰκίαν Ἀσελεισήλ, τὴν ἐν οἴκῳ Κυρίου· καὶ εἶ-
πεν αὐτῷ ὁ βασιλεύς· ἐρωτήσω σε λόγον, καὶ μὴ κρύψῃς ἀπ᾿
15 ἐμοῦ ῥῆμα. Καὶ εἶπεν Ἰερεμίας τῷ βασιλεῖ· ἐὰν ἀναγγείλω
σοι, οὐχὶ θανάτῳ θανατώσεις με; καὶ ἐὰν συμβουλεύσω σοι, οὐ
16 μὴ ἀκούσῃς. Καὶ ὤμοσεν αὐτῷ ὁ βασιλεὺς Σεδεκίας κρυ-
φῇ, λέγων· Ζῇ Κύριος, ὃς ἐποίησεν ἡμῖν τὴν ψυχὴν ταύτην, εἰ
ἀποκτενῶ σε, καὶ εἰ παραδώσω σε εἰς χεῖρας τῶν ἀνθρώπων
17 τούτων, τῶν ζητούντων τὴν ψυχήν σου. Καὶ εἶπεν αὐτῷ Ἰε-
ρεμίας· οὕτως εἶπε Κύριος τῶν δυνάμεων ὁ Θεὸς Ἰσραήλ·