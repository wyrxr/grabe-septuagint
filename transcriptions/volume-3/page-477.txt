ΚΕΦ. ΜϚ´. ΜΖ´. ΙΕΖΕΚΙ                                 1415
τόπος κεχωρισμένος, καὶ εἶπε πρὸς μέ· οὗτος ὁ τόπος ἐστίν, οὗ 20
ἐψήσουσιν ἐκεῖ οἱ ἱερεῖς τὰ ὑπὲρ τῆς ἀγνοίας καὶ τὰ ὑπὲρ τῆς
ἁμαρτίας, καὶ ἐκεῖ πήξουσι τὸ Μαναὰ τὸ παράπαν τοῦ μὴ ἐκ-
φέρειν εἰς τὴν αὐλὴν τὴν ἐξωτέραν, τοῦ ἁγιάζειν τὸν λαόν. Καὶ 21
ἐξήγαγέ με εἰς τὴν αὐλὴν τὴν ἐξωτέραν, καὶ περιήγαγέ με ἐπὶ
τὰ τέσσαρα μέρη τῆς αὐλῆς· καὶ ἰδοὺ αὐλὴ, κατὰ τὰ κλίτη τῆς
αὐλῆς αὐλὴ, κατὰ τὸ κλίτος αὐλὴ, ἐπὶ τὰ τέσσαρα κλίτη τῆς 22
αὐλῆς αὐλὴ, μικρὰ μήκους πήχεων τεσσαράκοντα, καὶ εὖρος πή-
χεων τριάκοντα, μέτρον ἐν ταῖς τέσσαρσι. Καὶ ἐξέδραι κύκλῳ 23
ἐν αὐταῖς, κύκλῳ ταῖς τέσσαρσι· καὶ μαγειρεῖα γεγονότα ὑπο-
κάτω τῶν ἐξεδρῶν κύκλῳ. Καὶ εἶπε πρός μέ· οὗτοι οἱ οἶκοι 24
τῶν μαγείρων, οὗ ἐψήσουσιν ἐκεῖ οἱ λειτουργοῦντες τῷ οἴκῳ τὰ
θύματα τοῦ λαοῦ.

                               ΚΕΦ. ΜΖ´. XLVII.

ΚΑΙ εἰσήγαγέ με ἐπὶ τὰ πρόθυρα τοῦ οἴκου, καὶ ἰδοὺ ὕδωρ 1
ἐξεπορεύετο ὑποκάτω τοῦ αἰθρίου τοῦ οἴκου κατ᾿ ἀνατολὰς, ὅτι
τὸ πρόσωπον τοῦ οἴκου ἔβλεπε κατ᾿ ἀνατολὰς, καὶ τὸ ὕδωρ κα-
τέβαινεν ἀπὸ τοῦ κλίτους τοῦ δεξιοῦ, ἀπὸ νότου ἐπὶ τὸ θυ-
σιαστήριον. Καὶ ἐξήγαγέ με κατὰ τὴν ὁδὸν τῆς πύλης τῆς πρὸς 2
βορρᾶν, καὶ περιήγαγέ με τὴν ὁδὸν ἔξωθεν πρὸς τὴν πύλην τῆς
αὐλῆς τῆς βλεπούσης κατ᾿ ἀνατολὰς· καὶ ἰδοὺ τὸ ὕδωρ κατεφέ-
ρετο ἀπὸ τοῦ κλίτους τοῦ δεξιοῦ, καθὼς ἔξοδος ἀνδρὸς ἐξέναν- 3
τίας· καὶ μέτρον ἐν τῇ χειρὶ αὐτοῦ, καὶ διεμέτρησε χιλίους ἐν
τῷ μέτρῳ, καὶ διῆλθεν ἐν τῷ μέτρῳ ὕδατι ὕδωρ ἀφέσεως, καὶ 4
διεμέτρησεν ἐν τῷ μέτρῳ χιλίους, καὶ διῆλθεν ἐν τῷ ὕδατι ὕδωρ
ἕως τῶν μηρῶν· καὶ διεμέτρησε χιλίους, καὶ διῆλθεν ὕδωρ ἕως 5
ὀσφύος. Καὶ διεμέτρησε χιλίους χειμάῤῥους, καὶ οὐκ ἠδύνατο
διελθεῖν, ὅτι ἐξύβριζε τὸ ὕδωρ, ὕδωρ ὡς ῥοῖζος χειμάῤῥου, ὃν
οὐ διαβήσονται. Καὶ εἶπε πρὸς μέ· εἰ ἑώρακας, υἱὲ ἀνθρώπου; 6
καὶ ἀπήγαγέ με, καὶ ἐπέστρεψέ με ἐπὶ τὸ χεῖλος τοῦ ποταμοῦ, ἐν 7
τῇ ἐπιστροφῇ μου· καὶ ἰδοὺ ἐπὶ τοῦ χείλους τοῦ ποταμοῦ δέν-
δρα πολλὰ σφόδρα ἔνθεν καὶ ἔνθεν. Καὶ εἶπε πρὸς μέ· τὸ ὕδωρ 8
τοῦτο τὸ ἐκπορευόμενον εἰς τὴν Γαλιλαίαν τὴν πρὸς ἀνατολὰς,
καὶ κατέβαινεν ἐπὶ τὴν ᾿Αραβίαν, καὶ ἤρχετο ἕως ἐπὶ τὴν θά-
λασσαν ἐπὶ τὸ ὕδωρ τῆς διεκβολῆς, καὶ ὑγιάσει τὰ ὕδατα, καὶ 9