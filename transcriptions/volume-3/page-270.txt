1208 ΗΣΑΙΑΣ ΚΕΦ. ΞΔ΄. ΞΕ΄.
κατακαύσει πῦρ τοὺς ὑπεναντίους, καὶ φανερὸν ἔσται τὸ ὄνομά
σου ἐν τοῖς ὑπεναντίοις σου· ἀπὸ προσώπου σου ἔθνη ταραχθή-
3 σονται, ὅταν ποιῇς τὰ ἔνδοξα· τρόμος λήψεται ἀπὸ σοῦ ὄρη.
4 Ἀπὸ τοῦ αἰῶνος οὐκ ἠκούσαμεν, οὐδὲ οἱ ὀφθαλμοὶ ἡμῶν ἴδον
5 Θεὸν πλὴν σοῦ, καὶ τὰ ἔργα σου, ἃ ποιήσεις τοῖς ὑπομένου-
6 σιν ἔλεον. Συναντήσεται γὰρ ἔλεος τοῖς ποιοῦσι τὸ δίκαιον, καὶ
7 τῶν ὁδῶν σου μνησθήσονται· ἰδοὺ σὺ ὠργίσθης, καὶ ἡμεῖς ἡμάρ-
8 τομεν· διὰ τοῦτο ἐπλανήθημεν, καὶ ἐγενήθημεν ὡς ἀκάθαρτοι
πάντες ἡμεῖς, καὶ ὡς ῥάκος ἀποκαθημένης πᾶσα ἡ δικαιοσύνη
10 ἡμῶν· καὶ ἐξερύημεν ὡς φύλλα πάντες ἡμεῖς, διὰ τὰς ἀνομίας
11 ἡμῶν· οὕτως ἄνεμος οἴσει ἡμᾶς, καὶ οὐκ ἔστιν ὁ ἐπικαλούμενος
12 τὸ ὄνομά σου, καὶ ὁ μνησθεὶς ἀντιλαβέσθαι σου· ὅτι ἀπέστρεψας
13 τὸ πρόσωπόν σου ἀφ᾿ ἡμῶν, καὶ παρέδωκας ἡμᾶς διὰ τὰς ἁμαρ-
14 τίας ἡμῶν. Καὶ νῦν, Κύριε, πατὴρ ἡμῶν σύ, ἡμεῖς δὲ πηλός,
15 καὶ σὺ πλάστης ἡμῶν· ἔργον τῶν χειρῶν σου πάντες ἡμεῖς.
16 9 Μὴ ὀργίζου ἡμῖν, Κύριε, ἕως σφόδρα, καὶ μὴ ἐν καιρῷ μνη-
17 σθῇς ἁμαρτιῶν ἡμῶν· καὶ νῦν ἐπίβλεψον, ὅτι λαός σου πάντες
18 10 ἡμεῖς. Πόλις τοῦ ἁγίου σου ἐγενήθη ἔρημος, Σιὼν ὡς ἔρημος
19 11 ἐγενήθη, Ἱερουσαλὴμ εἰς κατάραν. Ὁ οἶκος τὸ ἅγιον ἡμῶν
20 καὶ ἡ δόξα ἣν ηὐλόγησαν οἱ πατέρες ἡμῶν, ἐγενήθη πυρίκαυ-
21 12 στος, καὶ πάντα τὰ ἔνδοξα ἡμῶν συνέπεσε. Καὶ ἐπὶ πᾶσι
22 τούτοις ἀνέσχου, Κύριε, καὶ ἐσιώπησας, καὶ ἐταπείνωσας ἡμᾶς
23 ἕως σφόδρα.

ΚΕΦ. ΞΕ΄. LXV.

24 1 ΕΜΦΑΝΗΣ ἐγενόμην τοῖς ἐμὲ μὴ ἐπερωτῶσιν, εὑρέθην τοῖς
25 ἐμὲ μὴ ζητοῦσιν· εἶπα, ἰδοὺ εἰμι, ἰδοὺ εἰμι, τῷ ἔθνει, οἵ τινες
26 2 οὐκ ἐκάλεσαν τὸ ὄνομά μου. Ἐξεπέτασα τὰς χεῖράς μου ὅλην
27 τὴν ἡμέραν πρὸς λαὸν ἀπειθοῦντα καὶ ἀντιλέγοντα, οἳ οὐκ
28 ἐπορεύθησαν ὁδῷ ἀληθινῇ, ἀλλ᾿ ὀπίσω τῶν ἁμαρτιῶν αὑτῶν,
29 3 ὁ λαὸς οὗτος ὁ παροξύνων με ἐναντίον ἐμοῦ διαπαντός· αὐτοὶ
30 θυσιάζουσιν ἐν τοῖς κήποις, καὶ θυμιῶσιν ἐπὶ ταῖς πλίνθοις τοῖς
31 4 δαιμονίοις, ἃ οὐκ ἔστιν. Ἐν τοῖς μνήμασι, καὶ ἐν τοῖς σπη-
32 λαίοις κοιμῶνται δι᾿ ἐνύπνια, οἱ ἔσθοντες κρέας ὕειον, καὶ ζωμὸν
33 5 θυσιῶν· μεμολυμμένα πάντα τὰ σκεύη αὑτῶν, οἱ λέγοντες,
34 πόρρω ἀπ᾿ ἐμοῦ, μὴ ἐγγίσης μοι, ὅτι καθαρός εἰμι· οὗτος κα-