1356 ΙΕΖΕΚΙΗΛ ΚΕΦ. ΙΗʹ.
6  πος ὃς ἔσται δίκαιος, ὁ ποιῶν κρῖμα καὶ δικαιοσύνην, ἐπὶ τῶν
   ὀρέων οὐ φάγεται, καὶ τοὺς ὀφθαλμοὺς αὐτοῦ οὐ μὴ ἐπάρῃ πρὸς
   τὰ ἐνθυμήματα οἴκου Ἰσραήλ, καὶ τὴν γυναῖκα τοῦ πλησίον αὐτοῦ
   οὐ μὴ μιάνῃ, καὶ πρὸς γυναῖκα ἐν ἀφέδρῳ οὖσαν οὐ προσεγγιεῖ,
7  καὶ ἄνθρωπον οὐ μὴ καταδυναστεύσῃ, ἐνεχυρασμὸν ὀφείλοντος ἀ-
   ποδώσει, καὶ ἅρπαγμα οὐχ ἁρπάται· τὸν ἄρτον αὐτοῦ τῷ πεινῶντι
8  δώσει, καὶ γυμνὸν περιβαλεῖ ἱμάτιον, καὶ τὸ ἀργύριον αὐτοῦ ἐπὶ
   τόκῳ οὐ δώσει, καὶ πλεονασμὸν οὐ λήψεται· καὶ ἐξ ἀδικίας ἀπο-
   στρέψει τὴν χεῖρα αὐτοῦ, κρῖμα δίκαιον ποιήσει ἀναμέσον ἀνδρός,
9  καὶ ἀναμέσον τοῦ πλησίον αὐτοῦ, καὶ τοῖς προστάγμασί μου πε-
   πόρευται, καὶ δικαιώματά μου πεφύλακται, τοῦ ποιῆσαι αὐτά· δί-
10 καιός ἐστι, ζωὴ ζήσεται, λέγει Ἀδωναΐ Κύριος. Ἐὰν δὲ γεννήσῃ
11 υἱὸν λοιμόν, ἐγχέοντα αἷμα καὶ ποιοῦντα ἁμαρτήματα, ἐν τῇ ὁδῷ
   τοῦ πατρὸς αὐτοῦ τοῦ δικαίου οὐκ ἐπορεύθη, ἀλλὰ καὶ ἐπὶ τῶν
12 ὀρέων ἔφαγε, καὶ τὴν γυναῖκα τοῦ πλησίον αὐτοῦ ἐμίανε, καὶ
   πτωχὸν καὶ πένητα κατεδυνάστευσε, καὶ ἅρπαγμα ἥρπασε, καὶ
   ἐνεχυρασμὸν οὐκ ἀπέδωκε, καὶ εἰς τὰ εἴδωλα ἔθετο τοὺς ὀφθαλ-
13 μοὺς αὐτοῦ, ἀνομίαν πεποίηκε, μετὰ τόκου ἔδωκε, καὶ πλεονα-
   σμὸν ἔλαβεν· οὗτος ζωὴ οὐ ζήσεται, πάσας τὰς ἀνομίας ταύτας
14 ἐποίησε, θανάτῳ ἀποθανεῖται· τὸ αἷμα αὐτοῦ ἐπ᾿ αὐτὸν ἔσται. Ἐὰν
   δὲ γεννήσῃ υἱόν, καὶ ἴδῃ πάσας τὰς ἁμαρτίας τοῦ πατρὸς αὐτοῦ
15 ἃς ἐποίησε, καὶ φοβηθῇ, καὶ μὴ ποιήσῃ κατ᾿ αὐτάς, ἐπὶ τῶν ὀ-
   ρέων οὐκ ἔφαγε, καὶ τοὺς ὀφθαλμοὺς αὐτοῦ οὐκ ἔθετο εἰς τὰ ἐν-
   θυμήματα οἴκου Ἰσραήλ, καὶ γυναῖκα τοῦ πλησίον αὐτοῦ οὐκ ἐμία-
16 νε, καὶ ἄνθρωπον οὐ κατεδυνάστευσε, καὶ ἐνεχυρασμὸν οὐκ ἐνεχύ-
   ρασε, καὶ ἅρπαγμα οὐχ ἥρπασε, τὸν ἄρτον αὐτοῦ τῷ πεινῶντι
17 ἔδωκε, καὶ γυμνὸν περιέβαλεν ἱμάτιον, καὶ ἀπὸ ἀδικίας ἀπέστρεψε
   τὴν χεῖρα αὐτοῦ, τόκον οὐδὲ πλεονασμὸν οὐχ ἔλαβε, δικαιοσύνην
   ἐποίησε, καὶ ἐν τοῖς προστάγμασί μου ἐπορεύθη, οὐ τελευτήσει
18 ἐν ἀδικίαις πατρὸς αὐτοῦ, ζωὴ ζήσεται. Ὁ δὲ πατὴρ αὐτοῦ ἐὰν
   θλίψει θλίψιν, καὶ ἁρπάσῃ ἅρπαγμα, ἐναντία ἐποίησεν ἐν μέσῳ
19 τοῦ λαοῦ μου, καὶ ἀποθανεῖται ἐν τῇ ἀδικίᾳ αὐτοῦ. Καὶ ἐρεῖτε·
   τί ὅτι οὐκ ἔλαβεν ὁ υἱὸς τὴν ἀδικίαν τοῦ πατρὸς αὐτοῦ; ὅτι ὁ
   υἱὸς δικαιοσύνην καὶ ἔλεος ἐποίησε, πάντα τὰ νόμιμά μου συ-
20 νετήρησε, καὶ ἐποίησεν αὐτά, ζωὴ ζήσεται. Ἡ δὲ ψυχὴ ἡ ἁ-
   μαρτάνουσα, αὕτη ἀποθανεῖται· υἱὸς οὐ λήψεται τὴν ἀδικίαν