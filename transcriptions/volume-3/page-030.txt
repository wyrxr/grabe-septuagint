968

ΨΑΛΤΗΡΙΟΝ. ΨΑΛΜ. ΜΑ΄. ΜΒ΄.
8 ὁ Θεός σου; Ταῦτα ἐμνήσθην, καὶ ἐξέχεα ἐπ᾽ ἐμὲ τὴν ψυχήν μου·
  ὅτι δουλεύσομαι ἐν τόπῳ σκηνῆς θαυμαστῆς ἕως τοῦ οἴκου τοῦ
  Θεοῦ, ἐν φωνῇ ἀγαλλιάσεως καὶ ἐξομολογήσεως, ἤχου ἑορτά-
6 ζοντος. Ἵνατί περίλυπος εἶ ἡ ψυχή μου; καὶ ἵνατί συνταράσ-
  σεις με; ἔλπισον ἐπὶ τὸν Θεόν, ὅτι ἔτι ἐξομολογήσομαι αὐτῷ,
7 σωτήριον τοῦ προσώπου μου, καὶ ὁ Θεός μου. Πρὸς ἐμαυτὸν ἡ
  ψυχή μου ἐταράχθη· διὰ τοῦτο μνησθήσομαί σου (Κύριε) ἐκ γῆς
8 Ἰορδάνου καὶ Ἑρμωνιεὶμ, ἀπὸ ὄρους μικροῦ. Ἄβυσσος ἄβυσσον
  ἐπικαλεῖται εἰς φωνὴν τῶν καταρακτῶν σου· πάντες οἱ μετεωρι-
9 σμοί σου καὶ τὰ κύματά σου ἐπ᾽ ἐμὲ διῆλθον. Ἡμέρας ἐντελεῖ-
  ται Κύριος τὸ ἔλεος αὑτοῦ· καὶ νυκτὸς ᾠδὴ αὑτοῦ παρ᾽ ἐμοὶ,
10 προσευχὴ τῷ Θεῷ τῆς ζωῆς μου. Ἐρῶ τῷ Θεῷ· ἀντιλήπτωρ
  μου, διατί μου ἐπελάθου; καὶ ἵνατί σκυθρωπάζων πορεύσομαι, ἐν
11 τῷ ἐκθλίβειν τὸν ἐχθρόν (μου), ἐν τῷ καταθλᾶσαι τὰ ὀστᾶ μου.
  Ὠνείδιζόν με οἱ θλίβοντές με, ἐν τῷ λέγειν αὐτοῖς μοι καθ᾽ ἑκά-
12 στην ἡμέραν· ποῦ ἔστιν ὁ Θεός σου; Ἵνατί περίλυπος εἶ ἡ ψυ-
  χή μου; καὶ ἵνατί συνταράσσεις με; ἔλπισον ἐπὶ τὸν Θεόν, ὅτι
  ἔτι ἐξομολογήσομαι αὐτῷ, σωτήριον τοῦ προσώπου μου, καὶ ὁ
  Θεός μου.

ΨΑΛΜ. ΜΒ΄. XLII.

1 (Εἰς τὸ τέλος, συνέσεως τοῖς υἱοῖς Κορέ.) Ψαλμὸς τῷ Δαυίδ.
  Κρῖνόν με ὁ Θεός, καὶ δίκασον τὴν δίκην μου ἐξ ἔθνους οὐχ
2 ὁσίου· ἀπὸ ἀνθρώπου ἀδίκου καὶ δολίου ῥῦσαί με. Ὅτι σὺ ὁ
  Θεὸς κραταίωμά μου, ἵνατί ἀπώσω με; καὶ ἵνατί σκυθρωπά-
3 ζων πορεύσομαι, ἐν τῷ ἐκθλίβειν τὸν ἐχθρόν (μου); Ἐξαπόστει-
  λον τὸ φῶς σου καὶ τὴν ἀλήθειάν σου· αὐτά με ὡδήγησαν καὶ
4 ἤγαγόν με εἰς ὄρος ἅγιόν σου, καὶ εἰς τὰ σκηνώματά σου. Καὶ
  εἰσελεύσομαι πρὸς τὸ θυσιαστήριον τοῦ Θεοῦ, πρὸς τὸν Θεὸν
  τὸν εὐφραίνοντα τὴν νεότητά μου· ἐξομολογήσομαί σοι ἐν κι-
5 θάρᾳ ὁ Θεός, ὁ Θεός μου. Ἵνατί περίλυπος εἶ ἡ ψυχή μου; καὶ
  ἵνατί συνταράσσεις με; ἔλπισον ἐπὶ τὸν Θεόν, ὅτι ἔτι ἐξομολο-
  γήσομαι αὐτῷ, σωτήριον τοῦ προσώπου μου, καὶ ὁ Θεός μου.