1138 H ΣΑΙΑΣ. ΚΕΦ. Ιʹ.
17 Ἰσραὴλ εἰς πῦρ, καὶ ἁγιάσει αὐτὸν ἐν πυρὶ καιομένῳ, καὶ φά-
18 γεται ὡσεὶ χόρτον τὴν ὕλην. Τῇ ἡμέρᾳ ἐκείνῃ ἀποσβεσθήσεται
    τὰ ὄρη, καὶ οἱ δρυμοὶ καὶ οἱ βουνοί, καὶ καταράγεται ἀπὸ ψυχῆς
    ἕως σαρκῶν· καὶ ἔσται ὁ φεύγων, ὡς ὁ φεύγων ἀπὸ φλογὸς και-
19 ομένης, καὶ οἱ καταλειφθέντες ἀπ᾿ αὐτῶν ἔσονται ἀριθμός, καὶ
20 παιδίον γράψει αὐτούς. Καὶ ἔσται ἐν τῇ ἡμέρᾳ ἐκείνῃ, οὐκέτι
    προστεθήσεται τὸ καταλειφθὲν Ἰσραήλ, καὶ οἱ σωθέντες τοῦ Ἰ-
21 ακὼβ οὐκέτι μὴ πεποιθότες ὦσιν ἐπὶ τοὺς ἀδικήσαντας αὐτούς,
    ἀλλ᾿ ἔσονται πεποιθότες ἐπὶ τὸν Θεὸν τὸν ἅγιον τοῦ Ἰσραὴλ τῇ
22 ἀληθείᾳ· καὶ ἀναστρέψει τὸ καταλειφθὲν τοῦ Ἰακὼβ ἐπὶ Θεὸν
    ἰσχύοντα. Καὶ ἐὰν γένηται ὁ λαός σου Ἰσραὴλ ὡς ἡ ἄμμος τῆς
23 θαλάσσης, τὸ κατάλειμμα σωθήσεται· λόγον γὰρ συντελῶν καὶ
    συντέμνων ἐν δικαιοσύνῃ, ὅτι λόγον συντετμημένον ποιήσει ὁ Θεὸς
24 Κύριος τῶν δυνάμεων ἐν τῇ οἰκουμένῃ ὅλῃ. Διὰ τοῦτο τάδε λέγει
    Κύριος Σαβαώθ· μὴ φοβοῦ ὁ λαός μου οἱ κατοικοῦντες ἐν Σιὼν ἀπὸ
    Ἀσσυρίων, ὅτι ἐν ῥάβδῳ πατάξει σε· πληγὴν γὰρ ἐπάγω ἐπὶ σέ,
25 τοῦ ἰδεῖν ὁδὸν Αἴγυπτον. Ἔτι γὰρ μικρόν, καὶ παύσεται ἡ ὀργή,
26 ὁ δὲ θυμός μου ἐπὶ τὴν βουλὴν αὐτῶν· καὶ ἐπεγερεῖ ὁ Θεὸς τῶν
    δυνάμεων ἐπ᾿ αὐτοὺς μάστιγας κατὰ τὴν πληγὴν τὴν Μαδιὰμ ἐν
    τόπῳ θλίψεως, καὶ ὁ θυμὸς αὐτοῦ τῇ ὁδῷ τῇ κατὰ θάλασσαν,
27 εἰς τὴν ὁδὸν τὴν κατ᾿ Αἴγυπτον. Καὶ ἔσται ἐν τῇ ἡμέρᾳ ἐκείνῃ,
    ἀφαιρεθήσεται ὁ φόβος αὐτοῦ ἀπὸ σοῦ, καὶ ὁ ζυγὸς αὐτοῦ ἀπὸ
    τοῦ ὤμου σου, καὶ καταφθαρήσεται ὁ ζυγὸς ἀπὸ τῶν ὤμων ὑμῶν.
28.29 Ἤξει γὰρ εἰς τὴν πόλιν Ἀγγαί, καὶ παρελεύσεται εἰς Μα-
    γεδδὼ, καὶ ἐν Μαχμὰς θήσει τὰ σκεύη αὐτοῦ· καὶ παρελεύσεται
    φάραγγα, καὶ ἥξει εἰς Ἀγγαί· φόβος λήψεται Ῥαμᾶ, πόλιν Σαοὺλ
30 φεύξεται. Χρεμέτισον φωνήν σου, ἡ θυγάτηρ Γαλλείμ, ἐπακούσεται
31 Λαΐσά, ἐπακούσεται ἐν Ἀναθώθ· ἐξέστη Μαδεβηνά, καὶ οἱ κα-
32 τοικοῦντες Γιββεΐρ. Παρακαλεῖτε σήμερον ἐν τῇ ὁδῷ τοῦ μεῖναι· τῇ
    χειρὶ παρακαλεῖτε τὸ ὄρος τὴν θυγατέρα Σιών, καὶ οἱ βουνοὶ οἱ ἐν
33 Ἱερουσαλήμ· ἰδοὺ γὰρ ὁ δεσπότης Κύριος Σαβαώθ, συνταράσσει
    τοὺς ἐνδόξους μετὰ ἰσχύος, καὶ οἱ ὑψηλοὶ τῇ ὕβρει συντριβήσονται,
34 καὶ ταπεινωθήσονται οἱ ὑψηλοί, καὶ πεσοῦνται ὑψηλοὶ μαχαίρᾳ·
    ὁ δὲ Λίβανος σὺν τοῖς ὑψηλοῖς πεσεῖται.