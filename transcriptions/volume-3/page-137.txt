ΚΕΦ. Θʹ. Ιʹ.                  ΠΑΡΟΙΜΙΑΙ.                     1075
μίαν· ἐλέγχων δὲ τὸν ἀσεβῆ, μωμήσεται ἑαυτόν. Μὴ ἔλεγχε κα- 8
κοῦς, ἵνα μὴ μισῶσί σε· ἔλεγχε σοφόν, καὶ ἀγαπήσει σε. (Ἄσο-
φον, καὶ μισήσει σε). Δίδου σοφῷ ἀφορμήν, καὶ σοφώτερος ἔσται· 9
γνώριζε (δὲ) δικαίῳ, καὶ προσθήσει τοῦ δέχεσθαι. Ἀρχὴ σοφίας 10
φόβος Κυρίου, καὶ βουλὴ ἁγίων σύνεσις· τὸ δὲ γνῶναι νόμον, δια-
νοίας ἐστιν ἀγαθῆς· τούτῳ γὰρ τῷ τρόπῳ πολὺν ζήσῃ χρόνον, 11
καὶ προστεθήσεταί σοι ἔτη ζωῆς σου. Υἱὲ ἐὰν σοφὸς γένῃ, σεαυ- 12
τῷ σοφὸς ἔσῃ καὶ τῷ πλησίον· ἐὰν δὲ κακὸς ἀποβῇς, μόνος ἂν πλή-
σεις κακά. Ὁς ἐρείδεται ἐπὶ ψεύδεσιν, οὗτος ποιμανεῖ ἀνέμους,
ὁ δ᾽ αὐτὸς διώξεται ὄρνεα πετόμενα· ἀπέλειπε γὰρ ὁδοὺς τοῦ ἑαυ-
τοῦ ἀμπελῶνος, τοὺς δὲ ἄξονας τοῦ ἰδίου γεωργίου πεπλάνηται·
διαπορεύεται δὲ δι᾿ ἀνύδρου ἐρήμου, καὶ γῆν διατεταμένην ἐν δι-
ψώδεσι, συνάγει δὲ χερσὶν ἀκαρπίαν. Γυνὴ ἄφρων καὶ θρασεῖα 13
ἐνδεὴς ψωμοῦ γίνεται· ἢ οὐκ ἐπίσταται αἰσχύνην, ἐκάθισεν ἐπὶ 14
θύραις τοῦ ἑαυτῆς οἴκου, ἐπὶ δίφρου ἐμφανῶς ἐν πλατείαις, προσ- 15
καλουμένη τοὺς παριόντας ὁδόν, καὶ κατευθύνοντας ἐν ταῖς ὁδοῖς 16
αὐτῶν· ὃς ἔστιν ὑμῶν ἀφρονέστατος, ἐκκλινάτω πρὸς μέ· ἐνδεέσι
δὲ φρονήσεως παρακελεύομαι λέγουσα· ἄρτων κρυφίων ἡδέως ἅψα- 17
σθε, καὶ ὕδατος κλοπῆς γλυκεροῦ. Ὁ δὲ οὐκ οἶδεν ὅτι γηγενεῖς 18
παρ᾿ αὐτῇ ὄλλυνται, καὶ ἐπὶ πέταυρον ᾅδου συναντᾷ. Ἀλλὰ ἀπο-
πήδησον, μὴ ἐγχρονίσῃς ἐν τῷ τόπῳ, μηδὲ ἐπιστῇς τὸ σὸν ὄμμα
πρὸς αὐτήν· οὕτως γὰρ διαβήσῃ ὕδωρ ἀλλότριον, καὶ ὑπερβήσῃ
ποταμὸν ἀλλότριον. Ἀπὸ δὲ ὕδατος ἀλλοτρίου ἀπόσχου, καὶ ἀπὸ
πηγῆς ἀλλοτρίας μὴ πίῃς· ἵνα πολὺν ζήσῃ χρόνον, προστεθῇ δέ
σοι ἔτη ζωῆς.

ΚΕΦ. Ιʹ. Χ.

Υἱος σοφὸς εὐφραίνει πατέρα· υἱὸς δὲ ἄφρων λύπη τῇ μη- 1
τρί. Οὐκ ὠφελήσουσι θησαυροὶ ἀνόμους, δικαιοσύνη δὲ ῥύσεται ἐκ 2
θανάτου. Οὐ λιμοκτονήσει Κύριος ψυχὴν δικαίου, ζωὴν δὲ ἀσεβῶν 3
ἀνατρέψει. Πενία ἄνδρα ταπεινοῖ· χεῖρες δὲ ἀνδρείων πλουτίζου- 4
σιν. Υἱὸς πεπαιδευμένος σοφὸς ἔσται, τῷ δὲ ἄφρονι διακόνῳ χρή- 5
σεται· διεσώθη ἀπὸ καύματος υἱὸς νοήμων, ἀνεμόφθορος δὲ γίνε-
ται ἐν ἀμητῷ υἱὸς παράνομος. Εὐλογία Κυρίου ἐπὶ κεφαλῆς δι- 6
καίου· στόμα δὲ ἀσεβῶν καλύψει πένθος ἄωρον. Μνήμη δικαίου 7