1246                                     ΙΕΡΕΜΙΑΣ                                    ΚΕΦ. ΙΘ'. Κ΄.
        βουλὴν Ἱερουσαλὴμ ἐν τῷ τόπῳ τούτῳ, καὶ καταβαλῶ αὐτοὺς
        ἐν μαχαίρᾳ ἐναντίον τῶν ἐχθρῶν αὐτῶν, καὶ ἐν χερσὶ τῶν ζη-
        τούντων τὰς ψυχὰς αὐτῶν· καὶ δώσω τοὺς νεκροὺς αὐτῶν εἰς
        βρῶσιν τοῖς πετεινοῖς τοῦ οὐρανοῦ, καὶ τοῖς θηρίοις τῆς γῆς,
8       καὶ τάξω τὴν πόλιν ταύτην εἰς ἀφανισμόν, καὶ εἰς συριγμόν·
        πᾶς ὁ παραπορευόμενος ἐπ᾿ αὐτῆς σκυθρωπάσει, καὶ συριεῖ ὑπὲρ
9       πάσης τῆς πληγῆς αὐτῆς. Καὶ ἔδονται τὰς σάρκας τῶν υἱῶν
        αὐτῶν, καὶ τὰς σάρκας τῶν θυγατέρων αὐτῶν· καὶ ἕκαστος τὰς
        σάρκας τοῦ πλησίον αὐτοῦ ἔδονται ἐν τῇ περιοχῇ, καὶ ἐν πολιορ-
        κίᾳ, ᾗ πολιορκήσουσιν αὐτοὺς οἱ ἐχθροὶ αὐτῶν, καὶ οἱ ζητοῦντες
10      τὴν ψυχὴν αὐτῶν, καὶ συντρίψεις τὸν βικὸν τοῦτον κατ᾿ ὀφθαλ-
11      μοὺς τῶν ἀνδρῶν τῶν ἐκπορευομένων μετὰ σοῦ, καὶ ἐρεῖς πρὸς
        αὐτούς· τάδε λέγει Κύριος, οὕτως συντρίψω τὸν λαὸν τοῦ-
        τον, καὶ τὴν πόλιν ταύτην, καθὼς συντρίβεται ἄγγος ὀστράκι-
12      νον, ὃ οὐ δυνήσεται ἰαθῆναι ἔτι. Οὕτως ποιήσω τῷ τόπῳ τού-
        τῳ, λέγει Κύριος, καὶ τοῖς κατοικοῦσιν ἐν αὐτῷ, τοῦ δοθῆναι
13      τὴν πόλιν ταύτην, ὡς τὴν διαπίπτουσαν. Καὶ οἶκοι Ἱερουσαλήμ,
        καὶ οἶκοι βασιλέων Ἰούδα ἔσονται, καθὼς ὁ τόπος ὁ διαπίπτων
        ἀπὸ τῶν ἀκαθαρσιῶν ἐν πάσαις ταῖς οἰκίαις, ἐν αἷς ἐθυμίασαν
        ἐπὶ τῶν δωμάτων αὐτῶν πάσῃ τῇ στρατιᾷ τοῦ οὐρανοῦ, καὶ ἔ-
14      σπεισαν σπονδὰς θεοῖς ἀλλοτρίοις. Καὶ ἦλθεν Ἱερεμίας ἀπὸ τῆς
        διαπτώσεως τοῦ τόπου Γαφεθ, οὗ ἀπέστειλεν αὐτὸν Κύριος ἐκεῖ,
        τοῦ προφητεῦσαι· καὶ ἔστη ἐν αὐλῇ οἴκου Κυρίου, καὶ εἶπε πρὸς
15      πάντα τὸν λαόν. Τάδε λέγει Κύριος τῶν δυνάμεων ὁ Θεὸς Ἰσ-
        ραήλ· ἰδοὺ ἐγὼ ἐπάγω ἐπὶ τὴν πόλιν ταύτην κακά, καὶ ἐπὶ τὰς
        πόλεις αὐτῆς πάσας, καὶ ἐπὶ τὰς κώμας αὐτῆς, ἅπαντα τὰ κα-
        κά, ἃ ἐλάλησα ἐπ᾿ αὐτὴν καὶ ἐπὶ τὰς πόλεις αὐτῆς, ὅτι ἐσκλή-
        ρυναν τὸν τράχηλον αὐτῶν, τοῦ μὴ εἰσακούειν τῶν λόγων μου.

                               ΚΕΦ. Κ΄. ΧΧ.

1       ΚΑΙ ἤκουσε Πασχὼρ υἱὸς Ἐμμὴρ ὁ ἱερεύς, καὶ οὗτος ἦν
        καθεσταμένος ἡγούμενος οἴκου Κυρίου τοῦ Ἱερεμίου προφητεύ-
2       οντος τοὺς λόγους τούτους. Καὶ ἐπάταξε Πασχὼρ τὸν Ἱερε-
        μίαν τὸν προφήτην, καὶ ἐνέβαλεν αὐτὸν εἰς τὸν καταράκτην, ὃς
        ἦν ἐν πύλῃ οἴκου ἀποτεταγμένου τοῦ ὑπερώου, ὃς ἦν ἐν οἴκῳ