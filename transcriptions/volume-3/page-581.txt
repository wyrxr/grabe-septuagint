ZAXAPIAΣ.
KEΦ. Ζ΄. VII.

ΚΑὶ ἐγένετο ἐν τῷ τετάρτῳ ἔτει, ἐπὶ Δαρείου τοῦ βασι- 1
λέως, ἐγένετο λόγος Κυρίου πρὸς Ζαχαρίαν τῇ τετράδι καὶ εἰ-
κάδι τοῦ μηνὸς τοῦ ἐνάτου, ὅς ἐστι Χασελεύ. Καὶ ἐξαπέστειλεν 2
εἰς Βαιθήλ, Σαρασὰρ καὶ ᾿Αρβεσέερ ὁ βασιλεὺς καὶ οἱ ἄνδρες
αὐτοῦ, τοῦ ἐξιλάσασθαι τὸν Κύριον, λέγων πρὸς τοὺς ἱερεῖς τοὺς 3
ἐν τῷ οἴκῳ Κυρίου παντοκράτορος, καὶ πρὸς τοὺς προφήτας λέ-
γων· εἰ εἰσελήλυθεν ὧδε τὸ ἁγίασμα ἐν τῷ μηνὶ τῷ πέμπτῳ,
καθότι ἐποίησα ἤδη ἱκανὰ ἔτη. Καὶ ἐγένετο λόγος Κυρίου τῶν 4
δυνάμεων πρὸς μέ, λέγων· εἰπὲ πρὸς πάντα τὸν λαὸν τῆς γῆς, καὶ 5
πρὸς τοὺς ἱερεῖς, λέγων· ἐὰν νηστεύσητε ἢ κόψησθε ἐν ταῖς πέμπταις
ἢ ἐν ταῖς ἑβδόμαις, (καὶ ἰδοὺ ἑβδομήκοντα ἔτη) μὴ νηστείαν νε-
νηστεύκατέ μοι; καὶ ἐὰν φάγητε καὶ πίητε, οὐχ ὑμεῖς ἐσθίετε 6
καὶ ὑμεῖς πίνετε; Οὐχ οὗτοι οἱ λόγοι εἰσίν, οὓς ἐλάλησε Κύριος 7
ἐν χερσὶ τῶν προφητῶν τῶν ἔμπροσθεν, ὅτε ἦν Ἱερουσαλὴμ
κατοικουμένη, καὶ εὐθηνοῦσα, καὶ αἱ πόλεις αὐτῆς κυκλόθεν αὐ-
τῆς, καὶ ἡ ὀρεινὴ καὶ ἡ πεδινὴ κατῳκεῖτο; Καὶ ἐγένετο λόγος 8
Κυρίου πρὸς Ζαχαρίαν, λέγων· τάδε λέγει Κύριος παντοκράτωρ· 9
κρίμα δίκαιον κρίνατε, καὶ ἔλεος καὶ οἰκτιρμὸν ποιεῖτε ἕκαστος
πρὸς τὸν ἀδελφὸν αὐτοῦ, καὶ χήραν καὶ ὀρφανὸν καὶ προσήλυτον 10
καὶ πένητα μὴ καταδυναστεύετε, καὶ κακίαν ἕκαστος τοῦ ἀδελ-
φοῦ αὐτοῦ μὴ μνησικακείτω ἐν ταῖς καρδίαις ὑμῶν. Καὶ ἠπείθη- 11
σαν τοῦ προσέχειν, καὶ ἔδωκαν νῶτον παραφρονοῦντα, καὶ τὰ ὦτα
αὐτῶν ἐβάρυναν τοῦ μὴ εἰσακούειν, καὶ τὴν καρδίαν αὐτῶν ἔτα- 12
ξαν ἀπειθῆ τοῦ μὴ εἰσακοῦσαι τοῦ νόμου μου καὶ τοὺς λόγους,
οὓς ἐξαπέστειλε Κύριος παντοκράτωρ ἐν πνεύματι αὐτοῦ ἐν χερσὶ
τῶν προφητῶν τῶν ἔμπροσθεν· καὶ ἐγένετο ὀργὴ μεγάλη παρὰ
Κυρίου παντοκράτορος. Καὶ ἔσται ὃν τρόπον εἶπε, καὶ οὐκ εἰσή- 13
κουσαν αὐτοῦ, οὕτως κεκράξονται, καὶ οὐ μὴ εἰσακούσω αὐτῶν,
λέγει Κύριος παντοκράτωρ. Καὶ ἐκβαλῶ αὐτοὺς εἰς πάντα τὰ 14
ἔθνη, ἃ οὐκ ἔγνωσαν, καὶ ἡ γῆ ἀφανισθήσεται κατόπισθεν αὐ-
τῶν ἐκ διοδεύοντος καὶ ἐξ ἀναστρέφοντος· καὶ ἔταξαν γῆν ἐκλε-
κτὴν εἰς ἀφανισμόν.