ΚΕΦ. ΙΖ'. ΙΗ'. ΠΑΡΟΙΜΙΑΙ. 1085
βδελυκτὸς παρὰ Θεῷ. Ἵνατί ὑπῆρξε χρήματα ἄφρονι; κτήσασθαι 16
γὰρ σοφίαν ἀκάρδιος οὐ δυνήσεται. Ὃς ὑψηλὸν ποιεῖ τὸν ἑαυτοῦ
οἶκον, ζητεῖ συντριβήν· ὁ δὲ σκολιάζων τοῦ μαθεῖν, ἐμπεσεῖται 17
εἰς κακά. Εἰς πάντα καιρὸν φίλος ὑπαρχέτω σοι, ἀδελφοὶ δὲ ἐν 18
ἀνάγκαις χρήσιμοι ἔστωσαν· τοῦτου γὰρ χάριν γεννῶνται. Ἀνὴρ 19
ἄφρων ἐπικροτεῖ καὶ ἐπιχαίρει ἑαυτῷ, ὡς καὶ ὁ ἐγγυώμενος ἐγγύη
τὸν ἑαυτοῦ φίλον. Φιλαμαρτήμων χαίρει μάχαις· ὑψῶν θύραν 20
αὐτοῦ, ζητεῖ συντριβήν. Ὁ δὲ σκληρόκαρδιος οὐ συναντᾷ ἀγαθοῖς· 21
ἀνὴρ εὐμετάβολος γλώσσῃ, ἐμπεσεῖται εἰς κακά. Καρδία δὲ ἀφρό-
νος ὀδύνη τῷ κεκτημένῳ αὐτήν· οὐκ εὐφραίνεται πατὴρ ἐφ᾿ υἱῷ 22
ἀπαιδεύτῳ. (Υἱὸς δὲ φρόνιμος εὐφρανεῖ μητέρα αὐτοῦ.) Καρδία 23
εὐφραινομένη εὐεκτεῖν ποιεῖ· ἀνδρὸς δὲ λυπηροῦ ξηραίνεται τὰ ὀστᾶ.
Λαμβάνοντος δῶρα ἐν κόλπῳ ἀδίκως οὐ κατευοδοῦνται ὁδοί· ἀσε- 24
θὴς δὲ ἐκκλίνει ὁδοὺς δικαιοσύνης. Πρόσωπον συνετοῦ ἀνδρὸς σο- 25
φόν· οἱ δὲ ὀφθαλμοὶ τοῦ ἄφρονος ἐπ᾿ ἄκρου γῆς. Ὀργὴ πατρὶ 26
υἱὸς ἄφρων, καὶ ὀδύνη τῇ τεκούσῃ αὐτόν. Ζημιοῦν ἄνδρα δίκαιον 27
οὐ καλόν· οὐδὲ ὅσιον ἐπιβουλεύειν δυνάσταις δικαίοις. Ὃς φείδε- 28
ται ῥῆμα προσέσθαι σκληρόν, ἐπιγνώμων· μακρόθυμος δὲ ἀνὴρ φρό-
νιμος. Ἀνοήτῳ ἐπερωτήσαντι σoφία λογισθήσεται· ἐνεὸν δέ τις 29
ἑαυτὸν ποιήσας, δόξει φρόνιμος εἶναι.

ΚΕΦ. ΙΗ΄. XVIII.
ΠΡΟΦΑΣΕΙΣ Ζητεῖ ἀνὴρ βουλόμενος χωρίζεσθαι ἀπὸ φί- 1
λων, ἐν παντὶ δὲ καιρῷ ἐπονείδιστος ἔσται. Οὐ χρείαν ἔχει σο- 2
φίας ἐνδεὴς φρενῶν, μᾶλλον γὰρ ἀγάγεται ἀφροσύνην. Ὅταν ἔλθῃ 3
ἀσεβὴς εἰς βάθος κακῶν, καταφρονεῖ· ἐπέρχεται δὲ αὐτῷ ἀτιμία 4
καὶ ὄνειδος. Ὕδωρ βαθὺ λόγος ἐν καρδίᾳ ἀνδρός· ποταμὸς δὲ ἀνα- 5
πηδῶν (καὶ) πηγὴ ζωῆς. Θαυμαστὸν πρόσωπον ἀσεβοῦς οὐ καλόν, 6
οὐδὲ ὅσιον ἐκκλίνειν τὸ δίκαιον ἐν κρίσει. Χείλη ἄφρονος ἄγουσιν 7
αὐτὸν εἰς κακά, τὸ δὲ στόμα αὐτοῦ τὸ θρασὺ θάνατον ἐπικαλεῖται.
Στόμα ἄφρονος συντριβὴ αὐτῷ, τὰ δὲ χείλη αὐτοῦ παγὶς τῇ ψυ- 8
χῇ αὐτοῦ. Ὀκνηροὺς καταβάλλει φόβος· ψυχαὶ δὲ ἀνδρογύνων 9
πεινάσοῦσιν. Ὁ μὴ ἰώμενος ἑαυτὸν ἐν τοῖς ἔργοις αὐτοῦ, ἀδελφὸς 10
ἐστι τοῦ λυμαινομένου ἑαυτόν. Ἐκ μεγαλωσύνης ἰσχύος ὄνομα 11
Κυρίου· αὐτῷ δὲ προσδραμέντες δίκαιοι ὑψοῦνται. Ὑπαρξις πλου-