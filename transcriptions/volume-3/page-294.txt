1232
ΙΕΡΕΜΙΑΣ

ΚΕΦ. ΙΑ΄. ΧΙ.

1 Ὄ ΛΟΓΟΣ Ο ΓΕΝΟΜΕΝΟΣ ΠΑΡΑ ΚΥΡΙΟΥ ΠΡΟΣ
2 ΙΕΡΕΜΙΑΝ, ΛΕΓΩΝ· Ἀκούσατε τοὺς λόγους τῆς διαθήκης
    ταύτης, καὶ λαλήσεις πρὸς ἄνδρας Ἰούδα, καὶ πρὸς τοὺς κατοι-
3 κοῦντας Ἱερουσαλήμ, καὶ ἐρεῖς πρὸς αὐτούς· τάδε λέγει Κύριος
    ὁ Θεὸς Ἰσραήλ· ἐπικατάρατος ὁ ἄνθρωπος, ὃς οὐκ ἀκούσεται τῶν
4 λόγων τῆς διαθήκης ταύτης, ἣν ἐνετειλάμην τοῖς πατράσιν ὑμῶν,
    ἐν ἡμέρᾳ ᾗ ἀνήγαγον αὐτοὺς ἐκ γῆς Αἰγύπτου, ἐκ καμίνου τῆς σι-
    δηρᾶς, λέγων, ἀκούσατε τῆς φωνῆς μου, καὶ ποιήσατε πάντα ὅσα
    ἐντείλωμαι ὑμῖν, καὶ ἔσεσθέ μοι εἰς λαόν, καὶ ἐγὼ ἔσομαι ὑμῖν
5 εἰς Θεόν, ὅπως στήσω τὸν ὅρκον μου, ὃν ὤμοσα τοῖς πατράσιν
    ὑμῶν, τοῦ δοῦναι αὐτοῖς γῆν ῥέουσαν γάλα καὶ μέλι, ὡς ἡ ἡμέρα
6 αὕτη· καὶ ἀπεκρίθην καὶ εἶπα, γένοιτο Κύριε. Καὶ εἶπε Κύριος
    πρὸς μέ· ἀνάγνωθι τοὺς λόγους τούτους ἐν πόλεσιν Ἰούδα, καὶ
    ἔξωθεν Ἱερουσαλήμ, λέγων· ἀκούσατε τοὺς λόγους τῆς διαθήκης
7 ταύτης, καὶ ποιήσατε αὐτούς. Ὅτι διαμαρτυρόμενος διεμαρτυ-
    ράμην τοῖς πατράσιν ὑμῶν, ἐν ᾗ ἡμέρᾳ ἀνήγαγον αὐτοὺς ἐκ γῆς
    Αἰγύπτου, καὶ ἕως τῆς ἡμέρας ταύτης, ὀρθρίζων καὶ ἐπιμαρτυρό-
8 μενος, καὶ λέγων· ἀκούσατε τῆς φωνῆς μου. Καὶ οὐκ ἤκουσαν,
    καὶ ἐξέκλιναν τὸ οὖς αὐτῶν, καὶ ἐπορεύθησαν ἀνὴρ ἐν τῇ εὐθύτητι
    τῆς καρδίας αὐτοῦ τῆς πονηρᾶς· καὶ ἐπήγαγον ἐπ᾿ αὐτοὺς πάντας
    τοὺς λόγους τῆς διαθήκης ταύτης, ἧς ἐνετειλάμην ποιῆσαι αὐτούς,
9 καὶ οὐκ ἐποίησαν. Καὶ εἶπε Κύριος πρὸς μέ· εὑρέθη σύνδεσμος
10 ἐν ἀνδράσιν Ἰούδα, καὶ ἐν τοῖς κατοικοῦσιν Ἱερουσαλήμ. Ἐπεστρά-
    φησαν ἐπὶ τὰς ἀδικίας τῶν πατέρων αὐτῶν τῶν πρότερον, οἳ οὐκ
    ἤθελον ἀκοῦσαι τῶν λόγων μου, καὶ ἰδοὺ αὐτοὶ πορεύονται ὀπίσω
    θεῶν ἀλλοτρίων, τοῦ δουλεύειν αὐτοῖς, καὶ διεσκέδασεν οἶκος
    Ἰσραὴλ καὶ οἶκος Ἰούδα τὴν διαθήκην μου, ἣν διεθέμην πρὸς τοὺς
11 πατέρας αὐτῶν. Διὰ τοῦτο τάδε λέγει Κύριος· ἰδοὺ ἐγὼ ἐπάγω
    ἐπὶ τὸν λαὸν τοῦτον κακά, ἐξ ὧν οὐ δυνήσονται ἐξελθεῖν ἐξ αὐτῶν·
12 καὶ κεκράξονται πρὸς με, καὶ οὐκ εἰσακούσομαι αὐτῶν, καὶ πο-
    ρεύσονται πόλεις Ἰούδα καὶ οἱ κατοικοῦντες Ἱερουσαλήμ, καὶ κε-
    κράξονται πρὸς τοὺς θεοὺς αὐτῶν, οἷς αὐτοὶ θυμιῶσιν αὐτοῖς, καὶ
13 σωτηρία οὐ μὴ σώσουσιν αὐτοὺς ἐν καιρῷ τῶν κακῶν αὐτῶν. Ὅτι