ΨΑΛΜ. ΛΖʹ. ΛΗʹ. ㅤㅤㅤㅤΨΑΛΤΗΡΙΟΝ. ㅤㅤㅤㅤㅤ965
κά μοι, ἐλάλησαν ματαιότητας, καὶ δολιότητας ὅλην τὴν ἡμέραν
ἐμελέτησαν. ᾽Εγὼ δὲ ὡσεὶ κωφὸς οὐκ ἤκουον, καὶ ὡσεὶ ἄλαλος οὐκ 14
ἀνοίγων τὸ στόμα αὐτοῦ· καὶ ἐγενόμην ὡσεὶ ἄνθρωπος οὐκ ἀκούων, 15
καὶ οὐκ ἔχων ἐν τῷ στόματι αὐτοῦ ἐλεγμούς. Ὅτι ἐπὶ σοὶ Κύριε 16
ἤλπισα, σὺ εἰσακούσῃ Κύριε ὁ Θεός μου. Ὅτι εἶπα, μήποτε ἐπι- 17
χαρῶσί μοι οἱ ἐχθροί μου· καὶ ἐν τῷ σαλευθῆναι πόδας μου, ἐπ᾽
ἐμὲ ἐμεγαλοῤῥημόνησαν. Ὅτι ἐγὼ εἰς μάστιγας ἔτοιμος, καὶ ἡ ἀλ- 18
γηδών μου ἐνώπιον μου (ἐστὶ) διαπαντός. Ὅτι τὴν ἀνομίαν μου 19
(ἐγὼ) ἀναγγελῶ, καὶ μεριμνήσω ὑπὲρ τῆς ἁμαρτίας μου. Οἱ δὲ 20
ἐχθροί μου ζῶσι, καὶ κεκραταίωνται ὑπὲρ ἐμέ, καὶ ἐπληθύνθησαν
οἱ μισοῦντές με ἀδίκως· οἱ ἀνταποδιδόντες (μοι) κακὰ ἀντὶ ἀγα- 21
θῶν ἐνδιέβαλλόν με, ἐπεὶ κατεδίωκον ἀγαθωσύνην. Μὴ ἐγκαταλί- 22
πῃς με Κύριε ὁ Θεός μου, μὴ ἀποστῇς ἀπ᾽ ἐμοῦ· πρόσχες εἰς τὴν 23
βοήθειάν μου, Κύριε τῆς σωτηρίας μου.

ㅤㅤㅤㅤΨΑΛΜ. ΛΗʹ. XXXVIII.

Εἰς τὸ τέλος, τῷ ᾽Ιδιθοὺν ᾠδὴ τῷ Δαυΐδ. Εἶπα, φυλάξω 1.2
τὰς ὁδούς μου, τοῦ μὴ ἁμαρτάνειν (με) ἐν γλώσσῃ μου· ἐθέμην τῷ
στόματί μου φυλακήν, ἐν τῷ συστῆναι τὸν ἁμαρτωλὸν ἐναντίον
μου. ᾽Εκωφώθην καὶ ἐταπεινώθην, καὶ ἐσίγησα ἐξ ἀγαθῶν, καὶ 3
τὸ ἄλγημά μου ἀνεκαίνισθη. ᾽Εθερμάνθη ἡ καρδία μου ἐντός μου, 4
καὶ ἐν τῇ μελέτῃ μου ἐκκαυθήσεται πῦρ· ἐλάλησα ἐν γλώσσῃ μου.
Γνώρισόν μοι Κύριε τὸ πέρας μου, καὶ τὸν ἀριθμὸν τῶν ἡμερῶν 5
μου τίς ἐστιν, ἵνα γνῶ τί ὑστερῶ ἐγώ. ᾽Ιδοὺ παλαιὰς ἔθου τὰς 6
ἡμέρας μου, καὶ ἡ ὑπόστασίς μου ὡσεὶ οὐδὲν ἐνώπιόν σου· πλὴν
τὸ σύμπαντα ματαιότης πᾶς ἄνθρωπος ζῶν. Διάψαλμα. Μέν- 7
τοιγε ἐν εἰκόνι διαπορεύεται ἄνθρωπος, πλὴν μάτην ταράσσεται·
θησαυρίζει, καὶ οὐ γινώσκει τίνι συνάγει αὐτά. Καὶ νῦν τίς ἡ 8
ὑπομονή μου; οὐχὶ ὁ Κύριος; καὶ ἡ ὑπόστασίς μου παρὰ σοί ἐστιν.
᾽Απὸ πασῶν τῶν ἀνομιῶν μου ῥῦσαί με· ὄνειδος ἄφρονι ἔδωκάς με. 9
᾽Εκωφώθην καὶ οὐκ ἤνοιξα τὸ στόμα μου, ὅτι σὺ ἐποίησάς (με). 10
᾽Απόστησον ἀπ᾽ ἐμοῦ τὰς μάστιγάς σου· ἀπὸ (γὰρ) τῆς ἰσχύος 11
τῆς χειρός σου ἐγὼ ἐξέλιπον. ᾽Εν ἐλεγμοῖς ὑπὲρ ἀνομίας ἐπαί- 12
δευσας ἄνθρωπον, καὶ ἐξέτηξας ὡς ἀράχνην τὴν ψυχὴν αὐτοῦ·
πλὴν μάτην πᾶς ἄνθρωπος. Διάψαλμα. Εἰσάκουσον τῆς προσευ- 13