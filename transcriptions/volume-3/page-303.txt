ΚΕΦ. ΙϚʹ. ΙΕΡΕΜΙΑΣ 1241
αὐτούς, ἀνθ᾿ ὧν ἐγκατέλιπόν με οἱ πατέρες ὑμῶν, λέγει Κύριος,
καὶ ᾤχοντο ὀπίσω θεῶν ἀλλοτρίων, καὶ ἐδούλευσαν αὐτοῖς, καὶ
προσεκύνησαν αὐτοῖς, καὶ ἐμὲ ἐγκατέλιπον, καὶ τὸν νόμον μου
οὐκ ἐφυλάξαντο, καὶ ὑμεῖς ἐπονηρεύσασθε τοῦ ποιῆσαι ὑπὲρ τοὺς 12
πατέρας ὑμῶν· καὶ ἰδοὺ ὑμεῖς πορεύεσθε ἕκαστος ὀπίσω τῶν ἀρε-
στῶν τῆς καρδίας ὑμῶν τῆς πονηρᾶς, τοῦ μὴ ὑπακούειν μου. Καὶ 13
ἀποῤῥίψω ὑμᾶς ἀπὸ τῆς γῆς ταύτης εἰς τὴν γῆν, ἣν οὐκ ᾔδειτε
ὑμεῖς καὶ οἱ πατέρες ὑμῶν, καὶ δουλεύσετε ἐκεῖ θεοῖς ἑτέροις ἡ-
μέρας καὶ νυκτός, οἳ οὐ δώσουσιν ὑμῖν ἔλεος. Διὰ τοῦτο ἰδοὺ 14
ἡμέραι ἔρχονται, λέγει Κύριος, καὶ οὐκ ἐροῦσιν ἔτι, ζῇ Κύριος
ὁ ἀναγαγὼν τοὺς υἱοὺς Ἰσραὴλ ἐκ γῆς Αἰγύπτου· ἀλλὰ ζῇ Κύ- 15
ριος, ὃς ἀνήγαγε τὸν οἶκον Ἰσραὴλ ἀπὸ γῆς βορρᾶ, καὶ ἀπὸ πα-
σῶν τῶν χωρῶν οὗ ἐξώσθησαν ἐκεῖ, καὶ ἀποκαταστήσω αὐτοὺς
εἰς τὴν γῆν αὐτῶν, ἣν ἔδωκα τοῖς πατράσιν αὐτῶν. Ἰδοὺ ἐγὼ 16
ἀποστέλλω τοὺς ἁλιεῖς τοὺς πολλούς, λέγει Κύριος, καὶ ἁλιεύ-
σουσιν αὐτούς· καὶ μετὰ ταῦτα ἀποστελῶ τοὺς πολλοὺς θηρευ-
τάς, καὶ θηρεύσουσιν αὐτοὺς ἐπάνω παντὸς ὄρους, καὶ ἐπάνω
παντὸς βουνοῦ ὑψηλοῦ, καὶ ἐκ τῶν τρυμαλιῶν τῶν πετρῶν. Ὅτι 17
οἱ ὀφθαλμοί μου ἐπὶ πάσας τὰς ὁδοὺς αὐτῶν· οὐκ ἐκρύβησαν
ἀπὸ προσώπου μου, καὶ οὐκ ἐκρύβη τὰ ἀδικήματα αὐτῶν ἀπέ-
ναντι τῶν ὀφθαλμῶν μου. Καὶ ἀνταποδώσω πρῶτον διπλᾶς τὰς 18
ἀδικίας αὐτῶν, καὶ τὰς ἁμαρτίας αὐτῶν, ἐφ᾿ αἷς ἐβεβήλωσαν
τὴν γῆν μου ἐν τοῖς βησιμαίοις τῶν βδελυγμάτων αὐτῶν καὶ
ἐν ταῖς ἀνομίαις αὐτῶν, ἐν αἷς ἐπλημμέλησαν τὴν κληρονομίαν
μου. Κύριε, ἰσχύς μου, καὶ βοήθειά μου, καὶ καταφυγή μου ἐν 19
ἡμέραις κακῶν· πρὸς σὲ ἔθνη ἥξουσιν ἀπ᾿ ἐσχάτου τῆς γῆς, καὶ
ἐροῦσιν, ὡς ψευδῆ ἐκτήσαντο οἱ πατέρες ἡμῶν εἴδωλα, καὶ οὐκ
ἔστιν ἐν αὐτοῖς ὠφέλημα. Εἰ ποιήσει ἑαυτῷ ἄνθρωπος θεούς, 20
καὶ οὗτοι οὐκ εἰσὶ θεοί; Διὰ τοῦτο ἰδοὺ ἐγὼ δηλώσω αὐτοῖς ἐν 21
τῷ καιρῷ τούτῳ τὴν χεῖρά μου, καὶ γνωριῶ αὐτοῖς τὴν δύναμιν
μου, καὶ γνώσονται, ὅτι ὄνομά μοι Κύριος.
ΚΕΦ. ΙΖʹ. XVII.
ΑΜΑΡΤΙΑ Ἰούδα ἐγγέγραπται ἐν γραφῇ, ἐν ὄνυχι ἀδαμαν- 1
τίνῳ, ἐγκεκολαμμένη ἐπὶ τοῦ στήθους τῆς καρδίας αὐτῶν, καὶ
ἐν τοῖς κέρασι τῶν θυσιαστηρίων αὐτῶν. Οὕτως ἡνίκα δὴ μνη- 2
(Τομ. Γ΄.) 20