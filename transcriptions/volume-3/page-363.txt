ΚΕΦ. ΜΕ΄.                                 ΙΕΡΕΜΙΑΣ                                    1301
ἐὰν ἐξελθὼν ἐξέλθῃς πρὸς ἡγεμόνας βασιλέως Βαβυλῶνος, καὶ
ζήσεται ἡ ψυχή σου, καὶ ἡ πόλις αὕτη οὐ μὴ κατακαυθῇ ἐν
πυρί, καὶ ζήσῃ σὺ καὶ ἡ οἰκία σου. Καὶ ἐὰν μὴ ἐξέλθῃς πρὸς 18
τοὺς ἄρχοντας βασιλέως Βαβυλῶνος, παραδοθήσεται ἡ πόλις
αὕτη εἰς χεῖρας τῶν Χαλδαίων, καὶ καύσουσιν αὐτὴν ἐν πυρί,
καὶ σὺ οὐ μὴ σωθῇς ἐκ χειρὸς αὐτῶν. Καὶ εἶπεν ὁ βασιλεὺς 19
τῷ Ἱερεμίᾳ· ἐγὼ λόγον ἔχω τῶν Ἰουδαίων τῶν πεφευγότων πρὸς
τοὺς Χαλδαίους, μὴ δώσειν με εἰς χεῖρας αὐτῶν, καὶ καταμω-
κήσωνταί μου. Καὶ εἶπεν Ἱερεμία· οὐ μὴ παραδώσουσί σε· 20
ἄκουσον τὸν λόγον Κυρίου, ὃν ἐγὼ λέγω πρὸς σέ, καὶ βέλτιον
ἔσται σοι, καὶ ζήσεται ἡ ψυχή σου. Καὶ εἰ μὴ βούλῃ σὺ ἐξελ- 21
θεῖν, οὗτος δ ὁ λόγος ὃν ἔδειξέ μοι Κύριος. Καὶ ἰδοὺ πᾶσαι αἱ 22
γυναῖκες αἱ καταλειφθεῖσαι ἐν οἰκίᾳ βασιλέως Ἰούδα, ἐξήγοντο
πρὸς ἄρχοντας βασιλέως Βαβυλῶνος· καὶ αὗται ἔλεγον, ἠπάτη-
σάν σε, καὶ δυνήσονταί σοι ἄνδρες εἰρηνικοί σου, καὶ καταλύ-
σουσιν ἐν ὀλισθήμασι πόδα σου, καὶ ἀπέστρεψαν ἀπὸ σοῦ, καὶ 23
τὰ τέκνα σου καὶ πάσας τὰς γυναικάς σου ἐξάξουσι πρὸς
τοὺς Χαλδαίους· καὶ σὺ οὐ μὴ σωθῇς ἐκ χειρὸς αὐτῶν, ὅτι ἐν
χειρὶ βασιλέως Βαβυλῶνος συλληφθήσῃ, καὶ ἡ πόλις αὕτη κα-
τακαυθήσεται ἐν πυρί. Καὶ εἶπεν αὐτῷ ὁ βασιλεύς· ἄνθρωπος 24
μὴ γνώτῳ ἐκ τῶν λόγων τούτων, καὶ σὺ οὐ μὴ ἀποθάνῃς.
Καὶ ἐὰν ἀκούσωσιν οἱ ἄρχοντες, ὅτι ἐλάλησά σοι, καὶ ἔλθωσι 25
πρὸς σέ, καὶ εἴπωσι σοι, ἀνάγγειλον ἡμῖν, τί ἐλάλησέ σοι ὁ βα-
σιλεύς; μὴ δὴ κρύψῃς ἀφ᾿ ἡμῶν, καὶ οὐ μὴ ἀνέλωμέν σε· καὶ
τί ἐλάλησε πρὸς σὲ ὁ βασιλεύς; Καὶ ἐρεῖς αὐτοῖς, ῥίπτω ἐγὼ τὸ 26
ἔλεός μου κατ᾿ ὀφθαλμοὺς τοῦ βασιλέως πρὸς τὸ μὴ ἐπιστρέψαι
με εἰς οἰκίαν Ἰωνάθαν, ἀποθανεῖν ἐκεῖ. Καὶ ἦλθαν πάντες οἱ 27
ἄρχοντες πρὸς Ἱερεμίαν, καὶ ἠρώτησαν αὐτόν· καὶ ἀνήγγειλεν
αὐτοῖς κατὰ πάντας τοὺς λόγους τούτους, οὓς ἐνετείλατο αὐτῷ
ὁ βασιλεύς· καὶ ἐσιώπησαν, ὅτι οὐκ ἠκούσθη ὁ λόγος Κυρίου.
Καὶ ἐκάθισεν Ἱερεμίας ἐν τῇ αὐλῇ τῆς φυλακῆς, ἕως χρόνου, 28
οὗ συνελήφθη Ἱερουσαλὴμ ἡ πόλις.