ΚΕΦ. ΛΕ΄. Λς΄.                     Η Σ Α            1169
ἀναβῇ ἐπ᾽ αὐτήν, οὐδὲ μὴ εὑρεθῇ ἐκεῖ, ἀλλὰ πορεύσονται ἐν
αὐτῇ λελυτρωμένοι· καὶ συνηγμένοι διὰ Κύριον ἀποστραφήσον- 10
ται, καὶ ἥξουσιν εἰς Σιὼν μετ᾽ εὐφροσύνης, καὶ εὐφροσύνη
αἰώνιος ὑπὲρ κεφαλῆς αὐτῶν· ἐπὶ γὰρ κεφαλῆς αὐτῶν αἰνέσεις
καὶ ἀγαλλίαμα, καὶ εὐφροσύνη καταλήψεται αὐτούς, ἀπέδρα
ὀδύνη καὶ λύπη καὶ στεναγμός.

                       ΚΕΦ ΛΣ΄. XXXVI.

ΚΑὶ ἐγένετο τοῦ τεσσαρεσκαιδεκάτου ἔτους βασιλεύον- 1
τος Ἑζεκίου, ἀνέβη Σενναχηρεὶμ βασιλεὺς Ἀσσυρίων ἐπὶ τὰς
πόλεις τῆς Ἰουδαίας τὰς ὀχυράς, καὶ ἔλαβεν αὐτάς. Καὶ ἀπέ- 2
στειλε βασιλεὺς Ἀσσυρίων τὸν Ῥαψάκην ἐκ Λαχεὶς εἰς Ἱε-
ρουσαλὴμ πρὸς τὸν βασιλέα Ἑζεκίαν μετὰ δυνάμεως πολλῆς, καὶ
ἔστη ἐν τῷ ὑδραγωγῷ τῆς κολυμβήθρας τῆς ἄνω ἐν τῇ ὁδῷ τοῦ
ἀγροῦ τοῦ γναφέως. Καὶ ἐξῆλθε πρὸς αὐτὸν Ἑλιακεὶμ ὁ τοῦ 3
Χελκίου ὁ οἰκονόμος, καὶ Σομνὰς ὁ γραμματεὺς, καὶ Ἰωὰχ
ὁ τοῦ Ἀσὰφ ὁ ὑπομνηματογράφος. Καὶ εἶπεν αὐτοῖς Ῥαψάκης· 4
εἴπατε Ἑζεκίᾳ· τάδε λέγει ὁ βασιλεὺς ὁ μέγας βασιλεὺς Ἀσ-
συρίων· τί πεποιθὼς εἶ; Μὴ ἐν βουλῇ ἢ ἐν λόγοις χειλέων 5
παράταξις γίνεται; καὶ νῦν ἐπὶ τίνι πέποιθας, ὅτι ἀπειθεῖς μοι; 6
Ἰδοὺ πεποιθὼς εἶ ἐπὶ τὴν ῥάβδον τὴν καλαμίνην τὴν τεθλα-
σμένην ταύτην, ἐπ᾽ Αἴγυπτον· ὃς ἂν ἐπιστηριχθῇ ἀνὴρ ἐπ᾽ αὐ-
τήν, εἰσελεύσεται εἰς τὴν χεῖρα αὐτοῦ, καὶ τρήσει αὐτήν· οὕτως
ἐστι Φαραὼ βασιλεὺς Αἰγύπτου, καὶ πάντες οἱ πεποιθότες ἐπ᾽
αὐτῷ. Εἰ δὲ λέγεται πρός μέ· ἐπὶ Κύριον τὸν Θεὸν ἡμῶν πε- 7
ποίθαμεν, καὶ μὴν οὗτός ἐστιν, οὗ περιεῖλεν Ἑζεκίας τὰ ὑψηλὰ
αὐτοῦ, καὶ εἶπε τῷ Ἰούδα καὶ τῇ Ἱερουσαλήμ· κατὰ πρό-
σωπον τοῦ θυσιαστηρίου τούτου προσκυνεῖτε. Καὶ νῦν μίχθητε 8
δὴ τῷ Κυρίῳ μου τῷ βασιλεῖ Ἀσσυρίων, καὶ δώσω ὑμῖν δι-
σχιλίας ἵππον, εἰ δυνήσεσθε δοῦναι ἀναβάτας ἰδίους ἐπ᾽ αὐτούς.
Καὶ πῶς δύνασθε ἀποστρέψαι τὸ πρόσωπον τοπάρχου ἑνὸς τῶν 9
δούλων τοῦ Κυρίου μου τῶν μικρῶν; οἰκέται εἰσὶν, οἱ πεποιθό-
τες ἐπ᾽ Αἰγυπτίοις, εἰς ἵππον καὶ ἀναβάτην. Καὶ νῦν μὴ ἄνευ 10
Κυρίου ἀνέβημεν ἐπὶ τὴν χώραν ταύτην, πολεμῆσαι αὐτήν; Κύ-
ριος εἶπε πρὸς μέ· ἀνάβηθι ἐπὶ τὴν γῆν ταύτην, καὶ διάφθειρον αὐ-