1372                     ΙΕΖΕΚΙΗΛ                  ΚΕΦ. ΚΕ΄. ΚϚ΄.
8 μου ἐπὶ σε, καὶ δώσω σε εἰς διαρπαγὴν ἐν τοῖς ἔθνεσι, καὶ ἐξολε-
  θρεύσω σε ἐκ τῶν λαῶν, καὶ ἀπολῶ σε ἐκ τῶν χωρῶν ἀπωλεία,
  καὶ ἐπιγνώσῃ διότι ἐγὼ Κύριος. Τάδε λέγει ᾿Αδωναῖ Κύριος˙ ἀνθ᾿ ὧν
  εἶπε Μωὰβ καὶ Σηείρ, ἰδοὺ, ὃν τρόπον πάντα τὰ ἔθνη, ὁ οἶκος ᾿Ισ-
9 ραὴλ καὶ ᾿Ιούδα, διὰ τοῦτο ἰδοὺ ἐγὼ παραλύω τὸν ὦμον Μωὰβ ἀπὸ
  τῶν πόλεων, ἀπὸ πόλεων ἀκρωτηρίων αὐτοῦ, ἐκλεκτὴν γῆν, οἵ-
10 κον ᾿Ιασιμοὺθ ἐπάνω πηγῆς πόλεως παραθαλασσίας, τοὺς υἱοὺς
  Κεδὲμ ἐπὶ τοὺς υἱοὺς ᾿Αμμὼν δέδωκα αὐτῷ εἰς κληρονομίαν, ὅπως
11 μὴ γένηται μνεία τῶν υἱῶν ᾿Αμμὼν ἐν τοῖς ἔθνεσι. Καὶ ἐν Μωὰβ
12 ποιήσω ἐκδίκησιν, καὶ ἐπιγνώσονται διότι ἐγὼ Κύριος. Τάδε λέ-
  γει ᾿Αδωναῖ Κύριος˙ ἀνθ᾿ ὧν ἐποίησεν ἡ ᾿Ιδουμαία ἐν τῷ ἐκδι-
  κῆσαι αὐτοὺς ἐκδίκησιν εἰς τὸν οἶκον ᾿Ιούδα, καὶ ἐμνησικάκησαν,
13 καὶ ἐξεδίκησαν δίκην, διὰ τοῦτο τάδε λέγει ᾿Αδωναῖ Κύριος˙ καὶ
  ἐκτενῶ τὴν χεῖρά μου ἐπὶ τὴν ᾿Ιδουμαίαν, καὶ ἐξολεθρεύσω ἐξ αὐ-
  τῆς ἄνθρωπον καὶ κτῆνος, καὶ θήσομαι αὐτὴν ἔρημον˙ καὶ ἐκ Θαι-
14 μὰν διωκόμενοι ἐν ῥομφαίᾳ πεσοῦνται, καὶ δώσω τὴν ἐκδίκησίν
  μου ἐπὶ τὴν ᾿Ιδουμαίαν ἐν χειρὶ λαοῦ μου ᾿Ισραήλ, καὶ ποιήσου-
  σιν ἐν τῇ ᾿Ιδουμαίᾳ κατὰ τὴν ὀργήν μου καὶ κατὰ τὸν θυμόν μου,
15 καὶ ἐπιγνώσονται τὴν ἐκδίκησίν μου, λέγει ᾿Αδωναῖ Κύριος. Διὰ
  τοῦτο τάδε λέγει ᾿Αδωναῖ Κύριος˙ ἀνθ᾿ ὧν ἐποίησαν οἱ ἀλλόφυ-
  λοι ἐν ἐκδικήσει, καὶ ἐξανέστησαν ἐκδίκησιν, ἐπιχαίροντες ἐκ
16 ψυχῆς τοῦ ἐξαλεῖψαι ἕως αἰῶνος, διὰ τοῦτο τάδε λέγει ᾿Αδω-
  ναῖ Κύριος˙ ἰδοὺ ἐγὼ ἐκτενῶ τὴν χεῖρά μου ἐπὶ τοὺς ἀλλοφύλους,
  καὶ ἐξολεθρεύσω Κρῆτας, καὶ ἀπολῶ τοὺς καταλοίπους τοὺς κα-
17 τοικοῦντας τὴν παραθαλασσίαν. Καὶ ποιήσω ἐν αὐτοῖς ἐκδικήσεις
  μεγάλας ἐν ἐλεγμοῖς θυμοῦ, καὶ ἐπιγνώσονται διότι ἐγὼ ᾿Αδωναῖ
  Κύριος, ἐν τῷ δοῦναί με τὴν ἐκδίκησίν μου ἐπ᾿ αὐτούς.

                                    ΚΕΦ. ΚϚ΄. XXVI.

1 ΚΑΙ ἐγένετο ἐν τῷ ἐνδεκάτῳ ἔτει μιᾷ τοῦ μηνὸς τοῦ πρώτου, ἐ-
2 γένετο λόγος Κυρίου πρὸς μέ, λέγων˙ υἱὲ ἀνθρώπου, ἀνθ᾿ ὧν
3 εἶπε Σὸρ ἐπὶ ῾Ιερουσαλήμ, εὖγε, συνετρίβη, ἀπόλωλε τὰ ἔθνη,
4 ἐπεστράφη πρὸς μέ, ἡ πλήρης ἠρήμωται. Διὰ τοῦτο τάδε λέγει
5 ᾿Αδωναῖ Κύριος˙ ἰδοὺ ἐγὼ ἐπὶ σὲ Σὸρ, καὶ ἀναδέξω ἐπὶ σὲ ἔθνη
6 πολλὰ, ὡς ἀναβαίνει ἡ θάλασσα ἐν τοῖς κύμασιν αὐτῆς. Καὶ κα-