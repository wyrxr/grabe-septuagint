KΕΦ. ΙΖʹ. ΙΗʹ.
                                                                           ΙΕΡΕΜΙΑΣ                                                                     1243
σὸν σύντριμμα σύντριψον αὐτούς. Τάδε λέγει Κύριος πρὸς μέ· 19
βάδισον, καὶ στῆθι ἐν πύλαις υἱῶν λαοῦ σου, ἐν αἷς εἰσπορεύονται
ἐν αὐταῖς βασιλεῖς Ἰούδα, καὶ ἐν αἷς ἐκπορεύονται ἐν αὐταῖς,
καὶ ἐν πάσαις ταῖς πύλαις Ἱερουσαλήμ, καὶ ἐρεῖς πρὸς αὐτούς· 20
ἀκούσατε λόγον Κυρίου βασιλεῖς Ἰούδα, καὶ πᾶσα Ἰουδαία, καὶ
πάντες κατοικοῦντες Ἱερουσαλήμ, οἱ εἰσπορευόμενοι ἐν ταῖς πύ-
λαις ταύταις. Τάδε λέγει Κύριος· φυλάσσεσθε τὰς ψυχὰς ὑμῶν, 21
καὶ μὴ αἴρετε βαστάγματα ἐν τῇ ἡμέρᾳ τῶν σαββάτων, καὶ μὴ
ἐκπορεύεσθε ταῖς πύλαις Ἱερουσαλήμ, καὶ μὴ ἐκφέρετε βαστάγ- 22
ματα ἐξ οἴκων ὑμῶν ἐν τῇ ἡμέρᾳ τῶν σαββάτων, καὶ πᾶν ἔρ-
γον οὐ ποιήσετε· ἁγιάσατε τὴν ἡμέραν τῶν σαββάτων, καθὼς
ἐνετειλάμην τοῖς πατράσιν ὑμῶν· καὶ οὐκ ἤκουσαν, καὶ οὐκ ἔκλι-
ναν τὸ οὖς αὐτῶν, καὶ ἐσκλήρυναν τὸν τράχηλον αὐτῶν ὑπὲρ 23
τοὺς πατέρας αὐτῶν, τοῦ μὴ εἰσακοῦσαί μου, καὶ τοῦ μὴ δέξασθαι
παιδείαν. Καὶ ἔσται, ἐὰν ἀκούσητέ μου, λέγει Κύριος, τοῦ μὴ 24
εἰσφέρειν βαστάγματα διὰ τῶν πυλῶν τῆς πόλεως ταύτης ἐν τῇ
ἡμέρᾳ τῶν σαββάτων, καὶ ἁγιάζειν τὴν ἡμέραν τῶν σαββάτων, τοῦ
μὴ ποιεῖν ἐν αὐτῇ πᾶν ἔργον, καὶ εἰσελεύσονται διὰ τῶν πυλῶν τῆς 25
πόλεως ταύτης βασιλεῖς καὶ ἄρχοντες, καθήμενοι ἐπὶ θρόνου Δαυΐδ,
καὶ ἐπιβεβηκότες ἐφ᾿ ἅρμασι καὶ ἵπποις αὐτῶν, αὐτοὶ καὶ οἱ ἄρχον-
τες αὐτῶν, ἄνδρες Ἰούδα καὶ οἱ κατοικοῦντες Ἱερουσαλήμ· καὶ
κατοικηθήσεται ἡ πόλις αὕτη εἰς τὸν αἰῶνα, καὶ ἥξουσιν ἐκ 26
τῶν πόλεων Ἰούδα, καὶ κυκλόθεν Ἱερουσαλήμ, καὶ ἐκ γῆς Βε-
νιαμείν, καὶ ἐκ τῆς πεδινῆς, καὶ ἐκ τοῦ ὄρους, καὶ ἐκ τῆς πρὸς
νότον, φέροντες ὁλοκαυτώματα καὶ θυσίαν καὶ θυμίαμα καὶ
Μανὰ καὶ λίβανον, φέροντες αἴνεσιν εἰς οἶκον Κυρίου. Καὶ ἔσται 27
ἐὰν μὴ εἰσακούσητέ μου τοῦ ἁγιάζειν τὴν ἡμέραν τῶν σαββά-
των, τοῦ μὴ αἴρειν βαστάγματα, καὶ εἰσπορεύεσθαι ταῖς πύλαις
Ἱερουσαλήμ ἐν τῇ ἡμέρᾳ τῶν σαββάτων, καὶ ἀνάψω πῦρ ἐν
ταῖς πύλαις αὐτῆς, καὶ καταφάγεται ἀμφόδα Ἱερουσαλήμ, καὶ
οὐ σβεσθήσεται.

                               ΚΕΦ. ΙΗʹ. XVIII.

      **Ο** Λόγος ὁ γενόμενος παρὰ Κυρίου πρὸς Ἱερεμίαν λέγων. 1
 Ἀνάστηθι, καὶ κατάβηθι εἰς οἶκον τοῦ κεραμέως, καὶ ἐκεῖ ἀκού- 2
σῃ τοὺς λόγους μου. Καὶ κατέβην εἰς τὸν οἶκον τοῦ κεραμέως, 3
καὶ ἰδοὺ αὐτὸς ἐποίει ἔργον ἐπὶ τῶν λίθων, καὶ ἔπεσε τὸ ἀγ- 4
                                      20*