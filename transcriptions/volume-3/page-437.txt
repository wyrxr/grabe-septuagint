ΚΕΦ. ΚΖ’.
ΙΕΖΕΚΙΗΛ
1375

ἐν τοῖς πύργοις σου ἦσαν, τὰς φαρέτρας αὐτῶν ἐκρέμασκεν ἐπὶ τῶν
ὅρμων σου κύκλῳ, οὗτοι ἐτελείωσάν σου τὸ κάλλος. Καρχηδόνιοι 12
ἔμποροί σου ἀπὸ πλήθους πάσης ἰσχύος σου, ἀργύριον καὶ χρυ-
σῖον καὶ χαλκὸν καὶ σίδηρον καὶ κασσίτερον καὶ μόλιβδον ἔδω-
καν τὴν ἀγοράν σου. Ἡ Ἑλλὰς, καὶ ἡ σύμπασα, καὶ τὰ παρατεί- 13
νοντα, αὐτοὶ ἐνεμπορεύονταί σοι ἐν ψυχαῖς ἀνθρώπων, καὶ σκεύη
χαλκᾶ ἔδωκαν τὴν ἐμπορίαν σου, ἐξ οἴκου Θογαρμᾶ ἵππους καὶ 14
ἵππεῖς καὶ ἡμιόνους ἔδωκαν ἀγοράν σου. Υἱοὶ Ῥοδίων ἔμποροί 15
σου, ἀπὸ νήσων ἐπλήθυναν τὴν ἐμπορίαν σου ἐδόντας ἐλεφαντί-
νους, καὶ τοῖς εἰσαγομένοις ἀντεδίδους τοὺς μισθούς σου, ἀνθρώ- 16
πους ἐμπορίας σου ἀπὸ πλήθους τοῦ συμμίκτου σου, στακτὴν καὶ
ποικίλματα ἐκ Θαρσεῖς, καὶ Ῥαχμᾶ, καὶ Κορχὼρ ἔδωκαν τὴν
ἀγοράν σου. Ἰούδα καὶ υἱοὶ Ἰσραήλ, οὗτοι ἔμποροί σου, ἐν σίτου 17
πράσει καὶ μύρων καὶ κασίας, καὶ πρώτων μέλι καὶ ἔλαιον καὶ ῥη-
τίνην ἔδωκαν εἰς τὸν σύμμικτόν σου. Δαμασκὸς ἔμποροί σου ἐν 18
πλήθει ἔργων σου, ἐκ πλήθους πάσης δυνάμεώς σου· οἶνον ἐκ Χελ-
βὼν, καὶ ἔρια ἐκ Μιλήτου, καὶ οἶνον εἰς τὴν ἀγοράν σου ἔδω-
καν. Ἐξ Ἀσήλ σίδηρον εἰργασμένον, σπαρτίον καὶ τροχιὰς ἔδω- 19
καν ἐν τῷ συμμίκτῳ σου ἐστί. Δαιδὰν ἔμποροί σου, μετὰ κτη- 20
νῶν ἐκλεκτῶν εἰς ἅρματα. Ἡ Ἀραβία καὶ πάντες οἱ ἄρχοντες 21
Κηδὰρ, οὗτοι ἔμποροί σου διὰ χειρός σου, καμήλους καὶ ἀμνοὺς
καὶ κριοὺς, καὶ μόσχους ἐν οἷς ἐνεμπορεύονταί σοι. Ἔμποροι Σαβά, 22
καὶ Ῥαγμᾶ, οὗτοι ἔμποροί σου, μετὰ πρώτων πάντων ἡδυσμά-
των, καὶ λίθων χρηστῶν, καὶ χρυσίον ἔδωκαν τὴν ἀγοράν σου.
Χαῤῥὰν καὶ Χαναὰ καὶ Δαιδὰν αὐτοὶ ἔμποροί σου· Σαβὰ Ἀσ- 23
σοὺρ καὶ Χαρμὰν ἔμποροί σου, φέροντες ἐμπορίαν ἐν Μαχαλὶμ 24
καὶ ἐν Γαλιμὰ ὑακίνθου καὶ ποικιλίαν καὶ θησαυροὺς ἐκλεκτοὺς
δεδεμένους σχοινίοις, ἐν κυπαρισσίνοις πλοίοις (ἐν αὐτοῖς) Καρ- 25
χηδόνιοι ἔμποροί σου, Θαρσεῖς ἔμποροί σου, ἐν τῷ πλήθει, ἐν τῷ
συμμίκτῳ σου, καὶ ἐνεπλήσθης, καὶ ἐβαρύνθης σφόδρα ἐν καρδίᾳ
θαλάσσης· ἐν ὕδατι πολλῷ ἦγον σε οἱ κωπηλάται σου, τὸ πνεῦμα 26
τοῦ νότου συνέτριψέ σε ἐν καρδίᾳ θαλάσσης, ἦσαν δυνάμεις σου, 27
καὶ ὁ μισθός σου, ἐκ τῶν συμμίκτων σου, οἱ κωπηλάται σου, καὶ
οἱ κυβερνῆταί σου, καὶ οἱ σύμβουλοί σου, καὶ οἱ σύμμικτοί σου οἱ
τῶν συμμίκτων σου, καὶ πάντες οἱ ἄνδρες οἱ πολεμισταί σου οἱ
ἐν σοί· καὶ πᾶσα ἡ συναγωγή σου ἐν μέσωι σου πεσοῦνται ἐν καρ-