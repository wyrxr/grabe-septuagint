ΨΑΛΜ. ΞΒʹ. ΞΓʹ. ΞΔʹ. ΨΑΛΤΗΡΙΟΝ. 983
στόμα μου. Εἰ ἐμνημόνευόν σου ἐπὶ τῆς στρωμνῆς μου, ἐν τοῖς 7
ὄρθροις ἐμελέτων εἰς σέ· ὅτι ἐγενήθης βοηθός μου, καὶ ἐν τῇ σκέ- 8
πῃ τῶν πτερύγων σου ἀγαλλιάσομαι. Ἐκολλήθη ἡ ψυχή μου ὀπί- 9
σω σου· ἐμοῦ ἀντελάβετο ἡ δεξιά σου. Αὐτοὶ δὲ εἰς μάτην ἐζήτη- 10
σαν τὴν ψυχήν μου· εἰσελεύσονται εἰς τὰ κατώτατα τῆς γῆς· πα- 11
ραδοθήσονται εἰς χεῖρας ῥομφαίας· μερίδες ἀλωπέκων ἔσονται. Ὁ 12
δὲ βασιλεὺς εὐφρανθήσεται ἐπὶ τῷ Θεῷ· ἐπαινεθήσεται πᾶς ὁ
ὀμνύων ἐν αὐτῷ, ὅτι ἐνεφράγη στόμα λαλούντων ἄδικα.

ΨΑΛΜ. ΞΓʹ. LXIII.

ΕΙΣ τὸ τέλος, Ψαλμὸς τῷ Δαυΐδ. Εἰσάκουσον ὁ Θεὸς τῆς 1.2
προσευχῆς μου, ἐν τῷ δέεσθαί με (πρὸς σέ)· ἀπὸ φόβου ἐχθροῦ
ἐξελοῦ τὴν ψυχήν μου. Ἐσκέπασάς με ἀπὸ συστροφῆς πονηρευο- 3
μένων, ἀπὸ πλήθους ἐργαζομένων ἀδικίαν· οἵτινες ἠκόνησαν ὡς 4
ῥομφαίαν τὰς γλώσσας αὐτῶν, ἐνέτειναν τόξον αὐτῶν, πρᾶγμα
πικρόν, τοῦ κατατοξεῦσαι ἐν ἀποκρύφοις ἄμωμον· ἐξάπινα κατα- 5
τοξεύσουσιν αὐτόν, καὶ οὐ φοβηθήσονται. Ἐκραταίωσαν ἑαυτοῖς λό- 6
γον πονηρόν· διηγήσαντο τοῦ κρύψαι παγίδας, εἶπαν· τίς ὄψεται
αὐτούς; Ἐξηρεύνησαν ἀνομίαν· ἐξέλιπον ἐξερευνῶντες ἐξερευνήσει· 7
προσελεύσεται ἄνθρωπος καὶ καρδία βαθεῖα, καὶ ὑψωθήσεται ὁ 8
Θεός. Βέλος νηπίων ἐγενήθησαν αἱ πληγαὶ αὐτῶν, καὶ ἐξησθένη- 9
σαν ἐπ᾿ αὐτοὺς αἱ γλῶσσαι αὐτῶν. Ἐταράχθησαν πάντες οἱ θεω-
ροῦντες αὐτούς, καὶ ἐφοβήθη πᾶς ἄνθρωπος· καὶ ἀνήγγειλαν τὰ 10
ἔργα τοῦ Θεοῦ, καὶ τὰ ποιήματα αὐτοῦ συνῆκαν. Εὐφρανθήσεται 11
δίκαιος ἐν τῷ Κυρίῳ, καὶ ἐλπιεῖ ἐπ᾿ αὐτόν· καὶ ἐπαινεθήσονται
πάντες οἱ εὐθεῖς τῇ καρδίᾳ.

ΨΑΛΜ. ΞΔʹ. LXIV.

ΕΙΣ τὸ τέλος, Ψαλμὸς τῷ Δαυΐδ ᾠδή. Σοὶ πρέπει ὕμνος ὁ 1.2
Θεὸς ἐν Σιῶν, καὶ σοὶ ἀποδοθήσεται εὐχή. Εἰσάκουσον προσευχῆς 3
μου· πρὸς σὲ πᾶσα σὰρξ ἥξει. Λόγοι ἀνομιῶν ὑπερεδυνάμωσαν 4
ἡμᾶς· καὶ ταῖς ἀσεβείαις ἡμῶν σὺ ἱλάσῃ. Μακάριος ὃν ἐξελέξω 5
καὶ προσελάβου, κατασκηνώσει ἐν ταῖς αὐλαῖς σου· πλησθησόμεθα
ἐν τοῖς ἀγαθοῖς τοῦ οἴκου σου· ἅγιος ὁ ναός σου, θαυμαστὸς ἐν