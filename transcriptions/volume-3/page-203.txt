ΚΕΦ. ΙΓʹ. Η Σ Α Ι Α Σ 1141
ἀνθρώπου δειλιάσει, καὶ ταραχθήσονται οἱ πρέσβεις, καὶ ὠδῖνες 8
αὐτοὺς ἕξουσιν, ὡς γυναικὸς τικτούσης· καὶ συμφράσουσιν ἕ-
τερος πρὸς τὸν ἕτερον, καὶ ἐστήσονται, καὶ τὸ πρόσωπον αὐτῶν
ὡς φλὸξ μεταβαλοῦσιν. Ἰδοὺ γὰρ ἡ ἡμέρα Κυρίου ἀνίατος ἔρ- 9
χεται θυμοῦ καὶ ὀργῆς θεῖναι τὴν οἰκουμένην ἔρημον, καὶ τοὺς
ἁμαρτωλοὺς ἀπολέσαι ἐξ αὐτῆς. Οἱ γὰρ ἀστέρες τοῦ οὐρανοῦ 10
καὶ δ ὡρίων καὶ πᾶς δ κόσμος τοῦ οὐρανοῦ, τὸ φῶς αὐτῶν οὐ
δώσουσι· καὶ σκοτισθήσεται τοῦ ἡλίου ἀνατέλλοντος, καὶ ἡ σε-
λήνη οὐ δώσει τὸ φῶς αὐτῆς. Καὶ ἐντελοῦμαι τῇ οἰκουμένῃ ὅλῃ 11
κακὰ, καὶ τοῖς ἀσεβέσι τὰς ἁμαρτίας αὐτῶν· καὶ ἀπολῶ ὕβριν
ἀνόμων, καὶ ὕβριν ὑπερφάνων ταπεινώσω. Καὶ ἔσονται οἱ κα- 12
ταλελειμμένοι ἔντιμοι μᾶλλον ἢ τὸ χρυσίον τὸ ἄπυρον· καὶ δ
ἄνθρωπος μᾶλλον ἔντιμος ἔσται ἢ δ λίθος δ ἐκ σουφείρ. Ὁ γὰρ 13
οὐρανὸς θυμωθήσεται, καὶ ἡ γῆ σεισθήσεται ἐκ τῶν θεμελίων
αὐτῆς, διὰ θυμὸν ὀργῆς Κυρίου Σαβαώθ, ἐν τῇ ἡμέρᾳ ᾗ ἂν ἐ-
πέλθῃ δ θυμὸς αὐτοῦ. Καὶ ἔσονται οἱ καταλελειμμένοι ὡς δορ- 14
κάδιον φεύγον, καὶ ὡς πρόβατον πλανώμενον, καὶ οὐκ ἔξαι δ
συνάγων, ὥστε ἄνθρωπον εἰς τὸν λαὸν αὐτοῦ ἀποστραφῆναι, καὶ ἄν-
θρωπον εἰς τὴν χώραν αὐτοῦ διῶξαι. Ὅς γὰρ ἐὰν ἁλῷ ἡττηθήσεται, 15
καὶ ὅσοι συνηγμένοι εἰσί, μαχαίρᾳ πεσοῦνται. Καὶ τὰ τέκνα αὐτῶν 16
ἐνώπιον αὐτῶν ῥάξουσι, καὶ τὰς οἰκίας αὐτῶν προνομεύσουσι,
καὶ τὰς γυναῖκας αὐτῶν ἕξουσιν. Ἰδοὺ ἐπεγείρω ὑμῖν τοὺς 17
Μήδους, οἱ οὐ λογίζονται ἀργύριον, οὐδὲ χρυσίου χρείαν ἔχουσι.
Τοξεύματα νεανίσκων συντρίψουσι, καὶ τὰ τέκνα ὑμῶν οὐ μὴ ἐ- 18
λεήσουσιν, οὐδὲ ἐπὶ τοῖς τέκνοις σου φείσονται οἱ ὀφθαλμοὶ αὐτῶν.
Καὶ ἔξαι Βαβυλὼν, ἡ καλεῖται ἔνδοξος ὑπὸ βασιλέως Χαλδαίων, 19
ὃν τρόπον κατέστρεψεν δ Θεὸς Σόδομα καὶ Γόμορρα. Οὐ κατοὶ-
κηθήσεται εἰς τὸν αἰῶνα χρόνον, οὐδὲ μὴ εἰσέλθωσιν εἰς αὐτὴν 20
διὰ πολλῶν γενεῶν, οὐδὲ μὴ διέλθωσιν αὐτὴν Ἄραβες, οὐδὲ ποι-
μένες οὐ μὴ ἀναπαύσονται ἐν αὐτῇ. Καὶ ἀναπαύσονται ἐκεῖ θηρία, 21
καὶ πλησθήσονται οἰκίαι ἤχου, καὶ ἀναπαύσονται ἐκεῖ σειρῆνες,
καὶ δαιμόνια ἐκεῖ ὀρχήσονται, καὶ ὀνοκένταυροι ἐκεῖ κατοικήσουσι, 22
καὶ νοσσοποιήσουσιν ἔχῖνοι ἐν τοῖς οἴκοις σπατάλης αὐτῶν. Ταχὺ
ἔρχεται, καὶ οὐ χρονιεῖ, καὶ αἱ ἡμέραι αὐτῆς οὐ μὴ ἐφελκυσθῶσιν.