ΨΑΛΜ. ΡΚΔ´.—ΡΚΕ´. ΨΑΛΤΗΡΙΟΝ. 1037
Σιών· οὐ σαλευθήσεται εἰς τὸν αἰῶνα ὁ κατοικῶν Ἱερουσαλήμ.
Ὄρη κύκλῳ αὐτῆς καὶ Κύριος κύκλῳ τοῦ λαοῦ αὐτοῦ, ἀπὸ τοῦ 2
νῦν καὶ ἕως τοῦ αἰῶνος. Ὅτι οὐκ ἀφήσει τὴν ῥάβδον τῶν ἁμαρ- 3
τωλῶν ἐπὶ τὸν κλῆρον τῶν δικαίων, ὅπως ἂν μὴ ἐκτείνωσιν οἱ δί-
καιοι ἐν ἀνομίᾳ χεῖρας αὑτῶν. Ἀγαθύνων Κύριε τοῖς ἀγαθοῖς, 4
καὶ τοῖς εὐθέσι τῇ καρδίᾳ. Τοὺς δὲ ἐκκλίνοντας εἰς τὰς στραγ- 5
γαλιὰς ἀπάξει Κύριος μετὰ τῶν ἐργαζομένων τὴν ἀνομίαν· εἰρή-
νη ἐπὶ τὸν Ἰσραήλ.

ΨΑΛΜ. ΡΚΕ´. CXXV.

ὨΔΗ τῶν ἀναβαθμῶν. Ἐν τῷ ἐπιστρέψαι Κύριον τὴν αἰχ- 1
μαλωσίαν Σιών, ἐγενήθημεν ὡς παρακεκλημένοι. Τότε ἐπλήσθη 2
χαρᾶς τὸ στόμα ἡμῶν, καὶ ἡ γλῶσσα ἡμῶν ἀγαλλιάσεως· τότε
ἐροῦσιν ἐν τοῖς ἔθνεσιν· ἐμεγάλυνε Κύριος τοῦ ποιῆσαι μετ᾽ αὐτῶν.
Ἐμεγάλυνε Κύριος τοῦ ποιῆσαι μεθ᾽ ἡμῶν· ἐγενήθημεν εὐφραινό- 3
μενοι. Ἐπίστρεψον Κύριε τὴν αἰχμαλωσίαν ἡμῶν, ὡς (δ) χειμάρ- 4
ρους ἐν τῷ Νότῳ. Οἱ σπείροντες ἐν δάκρυσιν, ἐν ἀγαλλιάσει θε- 5
ριοῦσι· πορευόμενοι ἐπορεύοντο καὶ ἔκλαιον, αἴροντες τὰ σπέρματα
αὑτῶν· ἐρχόμενοι δὲ ἥξουσιν ἐν ἀγαλλιάσει, αἴροντες τὰ δράγμα- 6
τα αὑτῶν.

ΨΑΛΜ. ΡΚϚ´. CXXVI.

ὨΔΗ τῶν ἀναβαθμῶν τοῦ Σαλομῶνος. Ἐὰν μὴ ὁ Κύριος 1
οἰκοδομήσῃ οἶκον, εἰς μάτην ἐκοπίασαν οἱ οἰκοδομοῦντες αὐτόν·
ἐὰν μὴ ὁ Κύριος φυλάξῃ πόλιν, εἰς μάτην ἠγρύπνησεν ὁ φυλάσσων.
Εἰς μάτην ὑμῖν ἐστι τοῦ ὀρθρίζειν ἐγείρεσθαι μετὰ τὸ καθῆσθαι, 2
οἱ ἐσθοντες ἄρτον ὀδύνης· ὅταν δῷ τοῖς ἀγαπητοῖς αὑτοῦ ὕπνον.
Ἰδοὺ ἡ κληρονομία Κυρίου υἱοί, ὁ μισθὸς τοῦ καρποῦ τῆς γασρός. 3
Ὡσεὶ βέλη ἐν χειρὶ δυνατοῦ, οὕτως οἱ υἱοὶ τῶν ἐκτετιναγμένων. 4
Μακάριος ἄνθρωπος ὃς πληρώσει τὴν ἐπιθυμίαν αὑτοῦ ἐξ αὑτῶν· 5
οὐ καταισχυνθῶσιν, ὅταν λαλῶσι τοῖς ἐχθροῖς αὑτῶν ἐν πύλῃ.