1432 Δ Α Ν Ι Η Λ
6 Δανιήλ, οὗ τὸ ὄνομα Βαλτάσαρ κατὰ τὸ ὄνομα τοῦ Θεοῦ μου, ὃς
    πνεῦμα Θεοῦ ἅγιον ἐν ἑαυτῷ ἔχει· καὶ τὸ ἐνύπνιον ᾧ εἶπα, Βαλ-
    τάσαρ ὁ ἄρχων τῶν ἐπαοιδῶν, ἐν ἐγὼ ἔγνων ὅτι πνεῦμα Θεοῦ
    ἅγιον ἐν σοί, καὶ πᾶν μυστήριον οὐκ ἀδυνατεῖ σε, ἄκουσον τὴν ὄ-
    ρασιν τοῦ ἐνυπνίου μου, οὗ ἴδον, καὶ τὴν σύγκρισιν αὐτοῦ εἰπὸν
7 μοι. Ἐπὶ τῆς κοίτης μου ἐθεώρουν, καὶ ἰδοὺ δένδρον ἐν μέσω
8 τῆς γῆς, καὶ τὸ ὕψος αὐτοῦ πολύ. Ἐμεγαλύνθη τὸ δένδρον ἐ-
    κεῖνο καὶ ἴσχυσε, καὶ τὸ ὕψος αὐτοῦ ἔφθασεν ἕως τοῦ οὐρανοῦ,
9 καὶ τὸ κῦτος αὐτοῦ εἰς τὸ πέρας ἁπάσης τῆς γῆς, τὰ φύλλα
    αὐτοῦ ὡραῖα, καὶ ὁ καρπὸς αὐτοῦ πολύς, καὶ τροφὴ πάντων ἐν
    αὐτῷ, καὶ ὑποκάτω αὐτοῦ κατεσκήνουν τὰ θηρία τὰ ἄγρια, καὶ
    ἐν τοῖς κλάδοις αὐτοῦ κατῴχουν τὰ ὄρνεα τοῦ οὐρανοῦ, καὶ ἐξ
10 αὐτοῦ ἐτρέφετο πᾶσα σάρξ. Ἐθεώρουν ἐν δράματι τῆς νυκτὸς ἐπὶ
    τῆς κοίτης μου ἐγρήγορος, καὶ ἰδοὺ εἷς, καὶ ἅγιος ἀπ᾿ οὐρανοῦ
11 κατέβη, καὶ ἐφώνησεν ἐν ἰσχύϊ, καὶ οὕτως εἶπεν, ἐκκόψατε τὸ
    δένδρον, καὶ ἐκτίλατε τοὺς κλάδους αὐτοῦ, καὶ ἐκτινάξατε τὰ
    φύλλα αὐτοῦ, καὶ διασκορπίσατε τὸν καρπὸν αὐτοῦ· σαλευθήτω-
    σαν τὰ θηρία ὑποκάτωθεν αὐτοῦ, καὶ τὰ ὄρνεα ἀπὸ τῶν κλάδων
12 αὐτοῦ. Πλὴν τὴν φύην τῶν ῥιζῶν αὐτοῦ ἐν τῇ γῇ ἐάσατε, καὶ
    ἐν δεσμῷ σιδηρῷ καὶ χαλκῷ, καὶ ἐν τῇ χλόῃ τῇ ἔξω, καὶ ἐν τῇ
    δρόσῳ τοῦ οὐρανοῦ κοιτασθήσεται, καὶ μετὰ τῶν θηρίων ἡ με-
13 ρὶς αὐτοῦ ἐν τῷ χόρτῳ τῆς γῆς. Ἡ καρδία αὐτοῦ ἀπὸ τῶν ἀν-
    θρώπων ἀλλοιωθήσεται, καὶ καρδία θηρίου δοθήσεται αὐτῷ, καὶ
14 ἑπτὰ καιροὶ ἀλλαγήσονται ἐπ᾿ αὐτόν. Διὰ συγκρίματος εἷς ὁ λό-
    γος, καὶ ῥῆμα ἁγίων τὸ ἐπερώτημα, ἵνα γνῶσιν οἱ ζῶντες, ὅτι
    Κύριός ἐστιν ὁ ὕψιστος τῆς βασιλείας τῶν ἀνθρώπων, καὶ ᾧ ἐὰν
    δόξῃ, δώσει αὐτήν, καὶ ἐξουδένομα ἀνθρώπων ἀναστήσει ἐπ᾿ αὐ-
15 τήν. Τοῦτο τὸ ἐνύπνιον ὃ ἴδον ἐγὼ Ναβουχοδονόσορ ὁ βασιλεύς,
    καὶ σὺ Βαλτάσαρ, τὸ σύγκριμα εἰπόν, ὅτι πάντες οἱ σοφοὶ τῆς
    βασιλείας μου οὐ δύνανται τὸ σύγκριμα αὐτοῦ δηλῶσαί μοι· σὺ
16 δέ, Δανιήλ, δύνασαι. ὅτι πνεῦμα Θεοῦ ἐν σοί! ἅγιον. Τότε Δα-
    νιήλ, οὗ τὸ ὄνομα Βαλτάσαρ, ἀπηνεώθη ὡσεὶ ὥραν μίαν, καὶ οἱ
    διαλογισμοὶ αὐτοῦ συνετάρασσον αὐτόν· καὶ ἀπεκρίθη ὁ βασιλεύς,
    καὶ εἶπε· Βαλτάσαρ, τὸ ἐνύπνιον καὶ ἡ σύγκρισις μὴ κατασπεύ-
    σάτω σε· καὶ ἀπεκρίθη Βαλτάσαρ, καὶ εἶπε, Κύριε, ἔστω τὸ ἐνύ-
    πνιον τοῖς μισοῦσί σε, καὶ ἡ σύγκρισις αὐτοῦ τοῖς ἐχθροῖς σου.