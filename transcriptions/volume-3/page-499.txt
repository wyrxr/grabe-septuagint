ΚΕΦ. Ε΄. ς΄.                               Δ Α Ν Ι Η Λ.                               1437
γραφὴν ταύτην ἐνέταξε. Καὶ αὕτη ἡ γραφὴ ἡ ἐντεταγμένη· μανῆ,  25
θεκέλ, φάρες. Τοῦτο τὸ σύγκριμα τοῦ ῥήματος· μανῆ, ἔμέ-  26
τρησεν ὁ Θεὸς τὴν βασιλείαν σου, καὶ ἐπλήρωσεν αὐτήν· θεκέλ,  27
ἐστάθη ἐν ζυγῷ, καὶ εὑρέθη ὑστεροῦσα· φάρες, διήρηται ἡ βα-  28
σιλεία σου, καὶ ἐδόθη Μήδοις καὶ Πέρσαις. Καὶ εἶπε Βαλτά-  29
σαρ, καὶ ἐνέδυσαν τὸν Δανιὴλ πορφύραν, καὶ τὸν μανιάκην τὸν
χρυσοῦν περιέθηκαν περὶ τὸν τράχηλον αὐτοῦ, καὶ ἐκήρυξε περὶ
αὐτοῦ, τοῦ εἶναι αὐτὸν ἄρχοντα τρίτον ἐν τῇ βασιλεία αὐτοῦ.
Ὄρασις ϛ΄. Ὄρασις ζ΄. Ἐν αὐτῇ τῇ νυκτὶ ἀνηρέθη Βαλτάσαρ  30
ὁ βασιλεὺς ὁ Χαλδαῖος, καὶ Δαρεῖος ὁ Μῆδος παρέλαβε τὴν βα-  31
σιλείαν, ὢν ἐτῶν ἑξήκοντα δύο.

                               ΚΕΦ. ς΄. VI.

ΚΑΙ ἤρεσεν ἐνώπιον Δαρείου, καὶ κατέστησεν ἐπὶ τῆς βα-  1
σιλείας σατράπας ἑκατὸν εἴκοσι, τοῦ εἶναι αὐτοὺς ἐν πάσῃ τῇ
βασιλείᾳ αὐτοῦ, καὶ ἐπάνω αὐτῶν τακτικοὺς τρεῖς, ὧν ἦν Δανιὴλ  2
εἷς ἐξ αὐτῶν, τοῦ ἀποδιδόναι αὐτοῖς τοὺς σατράπας λόγον, ὅπως
ὁ βασιλεὺς μὴ ἐνοχλῆται. Καὶ ἦν Δανιὴλ ὑπὲρ αὐτοὺς, ὅτι πνεῦ-  3
μα περισσὸν ἦν ἐν αὐτῷ, καὶ ὁ βασιλεὺς κατέστησεν αὐτὸν ἐφ᾽
ὅλης τῆς βασιλείας αὐτοῦ. Καὶ οἱ τακτικοὶ καὶ οἱ σατράπαι ἐζή-  4
τουν πρόφασιν εὑρεῖν κατὰ Δανιήλ· καὶ πᾶσαν πρόφασιν καὶ πα-
ράπτωμα καὶ ἀμπλάκημα οὐχ εὗρον κατ᾽ αὐτοῦ, ὅτι πιστὸς ἦν. Καὶ  5
εἶπον οἱ τακτικοί· οὐχ εὑρήσομεν κατὰ Δανιὴλ πρόφασιν, εἰ μὴ
ἐν νομίμοις Θεοῦ αὐτοῦ. Τότε οἱ τακτικοὶ καὶ οἱ σατράπαι πα-  6
ρέστησαν τῷ βασιλεῖ, καὶ εἶπαν αὐτῷ· Δαρεῖε βασιλεῦ, εἰς τοὺς
αἰῶνας ζῆθι. Συνεβουλεύσαντο πάντες οἱ ἐπὶ τῆς βασιλείας σου  7
στρατηγοὶ καὶ σατράπαι, ὕπατοι καὶ τοπάρχαι, τοῦ στῆσαι στά-
σιν βασιλικήν, καὶ ἐνισχῦσαι ὅρισμον, ὅπως ὃς ἂν αἰτήσηται αἴ-
τημα παρὰ παντὸς Θεοῦ καὶ ἀνθρώπου, ἕως ἡμερῶν τριάκοντα,
ἀλλ᾽ ἢ παρὰ σοῦ βασιλεῦ, ἐμβληθήσηται εἰς τὸν λάκκον τῶν λεόν-
των. Νῦν οὖν, βασιλεῦ, στῆσον ὅρισμον, καὶ ἔκθες γραφήν, ὅπως  8
μὴ ἀλλοιωθῇ τὸ δόγμα Μήδων καὶ Περσῶν. Τότε ὁ βασιλεὺς  9
Δαρεῖος ἐπέταξε γραφῆναι τὸ δόγμα. Καὶ Δανιὴλ ἡνίκα ἔγνω, 10
ὅτι ἐνετάγη τὸ δόγμα, εἰσῆλθεν εἰς τὸν οἶκον ἑαυτοῦ· καὶ αἱ θυ-
ρίδες ἠνεωγμέναι αὐτῷ ἐν τοῖς ὑπερώοις αὐτοῦ κατέναντι Ἱερου-