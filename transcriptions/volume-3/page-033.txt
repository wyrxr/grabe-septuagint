ΨΑΛΜ. ΜΔ'. ΜΕ'. Μς'. ΨΑΛΤΗΡΙΟΝ.
εὐφροσύνη καὶ ἀγαλλιάσει, ἀχθήσονται εἰς ναὸν βασιλέως. Ἀντὶ 17
τῶν πατέρων σου ἐγεννήθησάν (σοι) υἱοί σου· καταστήσεις αὐτοὺς —
ἄρχοντας ἐπὶ πᾶσαν τὴν γῆν. (Καὶ) μνησθήσομαι τοῦ ὀνόματός 18
σου ἐν πάσῃ γενεᾷ καὶ γενεᾷ· διὰ τοῦτο λαοὶ ἐξομολογήσονταί
σοι εἰς τὸν αἰῶνα, καὶ εἰς τὸν αἰῶνα τοῦ αἰῶνος.

ΨΑΛΜ. ΜΕ'. XLV.

Εἰς τὸ τέλος υἱοῖς Κορὲ ὑπὲρ τῶν κρυφίων (τοῦ Δαυΐδ).
Ψαλμός. Ὁ Θεὸς ἡμῶν καταφυγὴ καὶ δύναμις, βοηθὸς ἐν θλί- 1
ψεσί ταῖς εὑρούσαις ἡμᾶς σφόδρα. Διὰ τοῦτο οὐ φοβηθησόμεθα 2
ἐν τῷ ταράσσεσθαι τὴν γῆν, καὶ μετατίθεσθαι ὄρη ἐν καρδίαις 3
θαλασσῶν. Ἤχησαν καὶ ἐταράχθησαν τὰ ὕδατα αὐτῶν, ἐταρά- 4
χθη τὰ ὄρη ἐν τῇ κραταιότητι αὐτοῦ. Διάψαλμα. Τοῦ ποταμοῦ 5
τὰ ὁρμήματα εὐφραίνουσι τὴν πόλιν τοῦ Θεοῦ· ἡγίασε τὸ σκήνω-
μα αὐτοῦ ὁ Ὕψιστος. Ὁ Θεὸς ἐν μέσῳ αὐτῆς, οὐ σαλευθήσεται· 6
βοηθήσει αὐτῇ ὁ Θεὸς τῷ προσώπῳ πρωΐ. Ἐταράχθησαν ἔθνη, 7
ἔκλιναν βασιλεῖαι· ἔδωκε φωνὴν αὐτοῦ (ὁ Ὕψισος), ἐσαλεύθη ἡ γῆ.
Κύριος τῶν δυνάμεων μεθ’ ἡμῶν, ἀντιλήπτωρ ἡμῶν ὁ Θεὸς Ἰα- 8
κώβ. Διάψαλμα. Δεῦτε καὶ ἴδατε τὰ ἔργα τοῦ Κυρίου, ἃ ἔθετο 9
τέρατα ἐπὶ τῆς γῆς· ἀντανελὼν πολέμους μέχρι τῶν περάτων τῆς 10
γῆς, τόξον συντρίψει καὶ συγκλάσει ὅπλον, καὶ θυρεοὺς κατακαύσει
ἐν πυρί. Σχολάσατε καὶ γνῶτε, ὅτι ἐγὼ εἰμὶ ὁ Θεός· ὑψωθήσομαι 11
ἐν τοῖς ἔθνεσιν, ὑψωθήσομαι ἐν τῇ γῇ. Κύριος τῶν δυνάμεων μεθ’ 12
ἡμῶν, ἀντιλήπτωρ ἡμῶν ὁ Θεὸς Ἰακώβ. Διάψαλμα.

ΨΑΛΜ. Μς̓. XLVI.

Εἰς τὸ τέλος ὑπὲρ τῶν υἱῶν Κορὲ Ψαλμὸς (τῷ Δαυΐδ).
Πάντα τὰ ἔθνη κροτήσατε χεῖρας· ἀλαλάξατε τῷ Θεῷ ἐν φωνῇ 1
ἀγαλλιάσεως. Ὅτι Κύριος ὕψιστος, φοβερὸς· βασιλεὺς μέγας ἐπὶ 2
πᾶσαν τὴν γῆν. Ὑπέταξε λαοὺς ἡμῖν, καὶ ἔθνη ὑπὸ τοὺς πόδας 3
ἡμῶν· ἐξελέξατο ἡμῖν τὴν κληρονομίαν ἑαυτοῦ, τὴν καλλονὴν Ἰα- 4
κώβ, ἣν ἠγάπησε. Διάψαλμα. Ἀνέβη ὁ Θεὸς ἐν ἀλαλαγμῷ, Κύ- 5
ριος ἐν φωνῇ σάλπιγγος. Ψάλατε τῷ Θεῷ ἡμῶν, ψάλατε· ψά- 6
λατε τῷ βασιλεῖ ἡμῶν, ψάλατε. Ὅτι βασιλεὺς πάσης τῆς γῆς ὁ 7
Θεός. 8