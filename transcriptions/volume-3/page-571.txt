ΚΕΦ. Γ΄. ΣΟΦΟΝΙΑΣ. 1509
λέγει Κύριος, εἰς ἡμέραν ἀναστάσεώς μου εἰς μαρτύριον· διότι
τὸ κρῖμά μου εἰς συναγωγὰς ἐθνῶν τοῦ εἰσδέξασθαι βασιλεῖς,
τοῦ ἐκχέαι ἐπ᾿ αὐτοὺς πᾶσαν ὀργὴν θυμοῦ μου· ὅτι ἐν πυρὶ τοῦ
ζήλου μου καταναλωθήσεται ἡ γῆ. Ὅτι τότε μεταστρέψω ἐπὶ 9
λαοὺς γλῶσσαν εἰς γενεὰν αὐτῆς, τοῦ ἐπικαλεῖσθαι πάντας τὸ
ὄνομα Κυρίου, τοῦ δουλεύειν αὐτῷ ὑπὸ ζυγὸν ἕνα· ἐκ περάτων 10
ποταμῶν Αἰθιοπίας προσδέξομαι ἐν διεσπαρμένοις μου, οἴσουσι
θυσίας μοι. Ἐν τῇ ἡμέρᾳ ἐκείνῃ οὐ μὴ καταισχυνθῇς ἐκ πάντων 11
τῶν ἐπιτηδευμάτων σου, ὧν ἠσέβησας εἰς ἐμέ· ὅτι τότε περιελῶ
ἀπὸ σοῦ τὰ φαυλίσματα τῆς ὑβρεώς σου, καὶ οὐκ ἔτι μὴ προσθῇς
τοῦ μεγαλαυχῆσαι ἐπὶ τὸ ὄρος τὸ ἅγιον μου. Καὶ ὑπολείψομαι 12
ἐν σοὶ λαὸν πραΰν καὶ ταπεινόν, καὶ εὐλαβηθήσονται ἀπὸ τοῦ ὀνό-
ματος τοῦ Κυρίου οἱ κατάλοιποι τοῦ Ἰσραήλ, καὶ οὐ ποιήσου- 13
σιν ἀδικίαν, οὐδὲ μὴ λαλήσουσι μάταια, καὶ οὐ μὴ εὑρεθῇ ἐν
στόματι αὐτῶν γλῶσσα δολία· διότι αὐτοὶ νεμήσονται καὶ κοι-
τασθήσονται, καὶ οὐκ ἔσται ὁ ἐκφοβῶν αὐτούς. Χαῖρε, θύγατερ 14
Σιών, κήρυσσε, θύγατερ Ἱερουσαλήμ, εὐφραίνου, καὶ κατατέρπου
ἐξ ὅλης τῆς καρδίας σου, θύγατερ Ἱερουσαλήμ· περιεῖλε Κύριος 15
τὰ ἀδικήματά σου, λελύτρωταί σε ἐκ χειρὸς ἐχθρῶν σου· βασι-
λεύς Ἰσραὴλ Κύριος ἐν μέσῳ σου, καὶ οὐκ ὄψῃ κακὰ οὐκέτι. Ἐν 16
τῷ καιρῷ ἐκείνῳ ἐρεῖ Κύριος τῇ Ἱερουσαλήμ· θάρσει Σιών, μὴ
παρεισδύσωσαν αἱ χεῖρές σου. Κύριος ὁ Θεός σου ἐν σοί, δυνατὸς 17
σώσει σε· ἐπάξει ἐπὶ σὲ εὐφροσύνην, καὶ καινιεῖ σε ἐν τῇ ἀγαπή-
σει αὐτοῦ, καὶ εὐφρανθήσεται ἐπὶ σοὶ ἐν τέρψει, ὡς ἐν ἡμέρᾳ
ἑορτῆς. Καὶ συνάξω τοὺς συντετριμμένους σου· οὐαὶ τίς ἔλα- 18
βεν ὀνειδισμὸν ἐπ᾿ αὐτήν; Ἰδοὺ ἐγὼ ποιῶ ἐν σοὶ ἕνεκά σου ἐν τῷ 19
καιρῷ ἐκείνῳ, λέγει Κύριος, καὶ σώσω τὴν ἐκπεπιεσμένην, καὶ
τὴν ἀπωσμένην εἰσδέξομαι, καὶ θήσομαι αὐτοὺς εἰς καύχημα,
καὶ ὀνομαστοὺς ἐν πάσῃ τῇ γῇ. Καὶ καταισχυνθήσονται ἐν τῷ 20
καιρῷ ἐκείνῳ, ὅταν καλῶς ὑμῖν ποιήσω, καὶ ἐν τῷ καιρῷ, ὅταν
εἰσδέξομαι ὑμᾶς· διότι δώσω ὑμᾶς ὀνομαστοὺς, καὶ εἰς καύχη-
μα ἐν πᾶσι τοῖς λαοῖς τῆς γῆς, ἐν τῷ ἐπιστρέφειν με τὴν αἰχμα-
λωσίαν ὑμῶν ἐνώπιον ὑμῶν, λέγει Κύριος.

ΣΟΦΟΝΙΑΣ Θ΄.