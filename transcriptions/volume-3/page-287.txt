ΚΕΦ. Ζʹ. ΙΕΡΕΜΙΑΣ 1225

δδοὺς ὑμῶν, καὶ τὰ ἐπιτηδεύματα ὑμῶν, καὶ ποιοῦντες ποιήσητε
κρίμα ἀναμέσον ἀνδρὸς, καὶ ἀναμέσον τοῦ πλησίον αὐτοῦ, καὶ προσ- 6
ήλυτον καὶ ὀρφανὸν καὶ χήραν μὴ καταδυναστεύσητε, καὶ αἷμα
ἀθῷον μὴ ἐκχέητε ἐν τῷ τόπῳ τούτῳ, καὶ ὀπίσω θεῶν ἀλλοτρίων
μὴ πορεύσησθε εἰς κακὸν ὑμῖν, καὶ κατοικιῶ ὑμᾶς ἐν τῷ τόπῳ 7
τούτῳ, ἐν γῇ ᾗ ἔδωκα τοῖς πατράσιν ὑμῶν ἐξ αἰῶνος καὶ ἕως
αἰῶνος. Εἰ δὲ ὑμεῖς πεποίθατε ἐπὶ λόγοις ψευδέσιv, ὅθεν οὐκ 8
ὠφεληθήσεσθε, καὶ φονεύετε, καὶ μοιχᾶσθε, καὶ κλέπτετε, καὶ ὀ- 9
μνύετε ἐπ᾽ ἀδίκῳ, καὶ θυμιᾶτε τῇ Βάαλ καὶ ὀπίσω θεῶν ἀλλο-
τρίων πορεύεσθε, ὧν οὐκ οἴδατε, τοῦ κακῶς εἶναι ὑμῖν, καὶ ἤλ- 10
θατε, καὶ ἔστητε ἐνώπιόν μου ἐν τῷ οἴκῳ, οὗ ἐπικέκληται τὸ ὄνομά
μου ἐπ᾽ αὐτῷ, καὶ εἴπατε, ἀπεσχήμεθα τοῦ μὴ ποιεῖν πάντα τὰ
βδελύγματα ταῦτα. Μὴ σπήλαιον λῃστῶν ὁ οἶκός μου, οὗ ἐπι- 11
κέκληται τὸ ὄνομά μου ἐπ᾽ αὐτῷ ἐκεῖ ἐνώπιον ὑμῶν; καὶ ἰδοὺ
ἐγὼ ἑώρακα, λέγει Κύριος, ὅτι πορεύεσθε εἰς τὸν τόπον μου τὸν 12
ἐν Σηλὼ, οὗ κατεσκήνωσα τὸ ὄνομά μου ἐκεῖ ἔμπροσθεν, καὶ ἴδετε
ἃ ἐποίησα αὐτῷ ἀπὸ προσώπου κακίας λαοῦ μου Ἰσραήλ. Καὶ 13
νῦν ἀνθ᾽ ὧν ἐποιήσατε πάντα τὰ ἔργα ταῦτα, φησὶ Κύριος, καὶ
ἐλάλησα πρὸς ὑμᾶς ὀρθρίζων καὶ λαλῶν, καὶ οὐκ ἠκούσατέ μου,
καὶ ἐκάλεσα ὑμᾶς καὶ οὐκ ἀπεκρίθητε, τοίνυν κἀγὼ ποιήσω τῷ 14
οἴκῳ ᾧ ἐπικέκληται τὸ ὄνομά μου ἐπ᾽ αὐτῷ, ἐφ᾽ ᾧ ὑμεῖς πεποί-
θατε ἐπ᾽ αὐτῷ, καὶ τῷ τόπῳ ᾧ ἔδωκα ὑμῖν καὶ τοῖς πατράσιν
ὑμῶν, καθὼς ἐποίησα τῇ Σηλὼ. Καὶ ἀπορίψω ὑμᾶς ἀπὸ προ- 15
σώπου μου, καθὼς ἀπέρριψα τοὺς ἀδελφοὺς ὑμῶν, πᾶν τὸ σπέρμα
Ἐφραίμ. Καὶ σὺ μὴ προσεύχου ὑπὲρ τοῦ λαοῦ τούτου, καὶ μὴ ἀ- 16
ξιοῦ τοῦ ἐλεηθῆναι αὐτοὺς, καὶ μὴ εὔχου, καὶ μὴ προσέλθῃς μοι
περὶ αὐτῶν, ὅτι οὐκ εἰσακούσομαι. Ἢ οὐχ ὁρᾷς, τί αὐτοὶ ποι- 17
οῦσιν ἐν ταῖς πόλεσιν Ἰούδα, καὶ ἐν ταῖς ὁδοῖς Ἱερουσαλήμ; Οἱ 18
υἱοὶ αὐτῶν συλλέγουσι ξύλα, καὶ οἱ πατέρες αὐτῶν καίουσι πῦρ,
καὶ αἱ γυναῖκες αὐτῶν τρίβουσι σῖτα, τοῦ ποιῆσαι καυῶνας τῇ
στρατιᾷ τοῦ οὐρανοῦ, καὶ σπεῖσαι σπονδὰς θεοῖς ἀλλοτρίοις, ἵνα πα-
ροργίσωσί με. Μὴ ἐμὲ αὐτοὶ παροργίζουσι, λέγει Κύριος, οὐχ ἑαυ- 19
τούς; ὅπως καταισχυνθῇ τὰ πρόσωπα αὐτῶν; Διὰ τοῦτο τάδε λέγει 20
Κύριος· ἰδοὺ ὀργὴ καὶ θυμός μου ἐκχείται ἐπὶ τὸν τόπον τοῦτον, καὶ
ἐπὶ τοὺς ἀνθρώπους, καὶ ἐπὶ τὰ κτήνη, καὶ ἐπὶ πᾶν ξύλον τοῦ ἀγροῦ αὐ-
τῶν, καὶ ἐπὶ πάντα τὰ γεννήματα τῆς γῆς, καὶ καυθήσεται καὶ οὐ
Τομ. Ιʹ.
18