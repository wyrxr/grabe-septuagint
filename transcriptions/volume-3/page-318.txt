1256 ΙΕΡΕΜΙΑΣ ΚΕΦ. ΚΕ΄.
7 ὑμᾶς· καὶ οὐκ εἰσηκούσατέ μου, φησὶ Κύριος, ὅπως παροργίση-
8 τέ μου ἐν τοῖς ἔργοις τῶν χειρῶν ὑμῶν εἰς κακὸν ὑμῖν. Διὰ τοῦ-
το τάδε λέγει Κύριος· ἐπειδὴ οὐκ ἐπιστεύσατε τοῖς λόγοις μου,
9 Ἰδοὺ ἐγὼ ἀποστέλλω, καὶ λήψομαι πάσας τὰς πατριάς (ἀπὸ)
βορρᾶ, καὶ πρὸς Ναβουχοδονόσορ βασιλέα Βαβυλῶνος τὸν δοῦ-
λόν μου, καὶ ἀξῶ αὐτοὺς ἐπὶ τὴν γῆν ταύτην, καὶ ἐπὶ τοὺς κα-
τοικοῦντας αὐτήν, καὶ ἐπὶ πάντα τὰ ἔθνη τὰ κύκλῳ αὐτῆς, καὶ
ἐξερημώσω αὐτούς, καὶ δώσω αὐτοὺς εἰς ἀφανισμόν, καὶ εἰς συ-
10 ριγμόν, καὶ εἰς ὀνειδισμὸν αἰώνιον. Καὶ ἀπολῶ ἀπ᾿ αὐτῶν φω-
νὴν χαρᾶς, καὶ φωνὴν εὐφροσύνης. φωνὴν νυμφίου, καὶ φωνὴν
11 νύμφης, ὀσμὴν μύρου, καὶ φῶς λύχνου. Καὶ ἔσται πᾶσα ἡ γῆ
εἰς ἀφανισμόν, καὶ εἰς ἐρήμωσιν, καὶ δουλεύσουσιν ἐν τοῖς ἔθνε-
12 σι τούτοις τῷ βασιλεῖ Βαβυλῶνος, ἑβδομήκοντα ἔτη, καὶ ἐν τῷ
συμπληρωθῆναι τὰ ἑβδομήκοντα ἔτη, ἐκδικήσω ἐπὶ τὸν βασιλέα
Βαβυλῶνος καὶ ἐπὶ τὸ ἔθνος ἐκεῖνο, φησὶ Κύριος, τὰς ἀνομίας
αὐτῶν, καὶ ἐπὶ τὴν γῆν Χαλδαίων, καὶ θήσομαι αὐτοὺς εἰς ἀφα-
13 νισμὸν αἰώνιον, καὶ ἐπάξω ἐπὶ τὴν γῆν ἐκείνην ἅπαντας τοὺς
λόγους μου, οὓς ἐλάλησα κατ᾿ αὐτῆς, πάντα τὰ γεγραμμέ-
να ἐν τῷ βιβλίῳ τούτῳ, ἃ ἐπροφήτευσεν Ἱερεμίας προφήτης
14 κατὰ πάντων τῶν ἐθνῶν· ὅτι ἐδούλευσαν ἐν αὐτοῖς, καίγε δου-
λώσονται γὰρ καὶ αὐτοὺς ἔθνη πολλὰ καὶ βασιλεῖς μεγάλοι, καὶ
ἀνταποδώσω αὐτοῖς κατὰ τὰ ἔργα αὐτῶν, καὶ κατὰ τὴν πονη-
34 ρίαν τῶν ἐπιτηδευμάτων ὑμῶν. Ὡς ἐγένετο λόγος Κυρίου πρὸς
Ἱερεμίαν τὸν προφήτην περὶ τῆς Αἰλὰμ ἐν ἀρχῇ βασιλείας Σε-
35 δεκίου βασιλέως Ἰούδα, λέγων· Τάδε λέγει Κύριος τῶν δυνάμε-
ων· ἰδοὺ συνετρίβη τὸ τόξον Αἰλάμ, ἀρχὴ δυναστείας αὐτῶν.
36 Καὶ ἐπάξω ἐπὶ Αἰλὰμ τέσσαρας ἀνέμους ἐκ τῶν τεσσάρων ἄκρων
τοῦ οὐρανοῦ, καὶ διασπερῶ αὐτοὺς ἐν πᾶσι τοῖς ἀνέμοις τούτοις,
καὶ οὐκ ἔσται ἔθνος ὃ οὐχ ἥξει ἐκεῖ· οἱ ἐξωσμένοι Αἰλάμ.
37 Καὶ ποιήσω αὐτοὺς ἐναντίον τῶν ἐχθρῶν αὐτῶν, τῶν ζητούν-
των τὴν ψυχὴν αὐτῶν, καὶ ἐπάξω ἐπ᾿ αὐτοὺς κατὰ τὴν ὀργὴν
τοῦ θυμοῦ μου, φησὶ Κύριος· καὶ ἐξαποστελῶ ὀπίσω αὐτῶν τὴν
38 μάχαιράν μου, ἕως τοῦ ἐξαναλῶσαι αὐτούς. Καὶ θήσω τὸν θρό-
νον μου ἐν Αἰλάμ, καὶ ἐξαποστελῶ ἐκεῖθεν βασιλέα καὶ με-
39 γιστάνας, καὶ ἔσται ἐπ᾿ ἐσχάτου τῶν ἡμερῶν, ἀποστρέψω τὴν
αἰχμαλωσίαν Αἰλάμ, λέγει Κύριος.