1376 ΙΕΖΕΚΙΗΛ ΚΕΦ ΚΖ΄. ΚΗ΄.
28 διὰ θαλάσσης· ἐν τῇ ἡμέρᾳ τῆς πτώσεώς σου πρὸς τὴν φωνὴν
29 τῆς κραυγῆς σου οἱ κυβερνῆταί σου φόβῳ φοβηθήσονται. Καὶ
καταβήσονται ἀπὸ τῶν πλοίων αὐτῶν πάντες οἱ κωπηλάταί σου
καὶ οἱ ἐπιβάται, καὶ οἱ πωρεῖς τῆς θαλάσσης ἐπὶ τὴν γῆν στήσον-
30 ται, καὶ ἀλαλάξουσιν ἐπὶ σὲ τῇ φωνῇ αὐτῶν, καὶ κεκράξονται
πικρόν, καὶ ἐπιθήσουσιν ἐπὶ τὴν κεφαλὴν αὐτῶν γῆν, καὶ σποδὸν
31 ὑποστρώσονται. Καὶ φαλακρώσουσιν ἐπὶ σὲ φαλάκρωμα, καὶ περι-
ζώσονται σάκκον, καὶ κλαύσονται περὶ σοῦ ἐν πικρασμῷ ψυχῆς,
32 καὶ κοπετὸν πικρόν (ἐκστήσονται.) Καὶ λήψονται οἱ υἱοὶ αὐτῶν
ἐπὶ σὲ θρῆνον, καὶ θρήνημα ἐπὶ σοί. Τίς ὥσπερ Τύρος κατασιγη-
33 θεῖσα ἐν μέσῳ θαλάσσης· πόσον καὶ τίνα εὗρες μισθὸν ἀπὸ τῆς
θαλάσσης; ἐνέπλησας ἔθνη ἀπὸ τοῦ πλήθους σου, καὶ ἀπὸ τοῦ
πλήθους τοῦ συμμίκτου σου ἐπλούτισας πάντας τοὺς βασιλεῖς τῆς
34 γῆς. Νῦν συνετρίβης ἐν θαλάσσῃ, ἐν βάθει ὕδατος ὁ σύμμικτός σου,
35 καὶ πᾶσα ἡ συναγωγή σου ἐν μέσῳ σου. ῎Επεσον πάντες οἱ κατοι-
κοῦντες τὰς νήσους, καὶ οἱ κωπηλάταί σου ἐστύγνασαν ἐπὶ σέ, καὶ
οἱ βασιλεῖς αὐτῶν ἐκστάσει ἐξέστησαν, καὶ ἐδάκρυσαν τῷ προ-
36 σώπῳ αὐτῶν ἐπὶ σοί. ῎Εμποροι ἀπὸ ἐθνῶν ἐσύρισάν σε, ἀπώλεια
ἐγένου, καὶ οὐκέτι ἔσῃ εἰς τὸν αἰῶνα, λέγει Κύριος ὁ Θεός.
ΚΕΦ ΚΗ΄. XXVIII.
1.2 ΚΑΙ ἐγένετο λόγος Κυρίου πρὸς μέ, λέγων· υἱὲ ἀνθρώπου,
εἰπὸν τῷ ἄρχοντι Τύρου· τάδε λέγει Κύριος ὁ Θεός· ἀνθ᾿ ὧν ὑ-
ψώθη σου ἡ καρδία, καὶ εἶπας· Θεός εἰμι ἐγώ, κατοικίαν Θεοῦ κα-
τώκησα ἐν καρδίᾳ θαλάσσης, σὺ δὲ εἶ ἄνθρωπος καὶ οὐ Θεός, καὶ
3 ἔδωκας τὴν καρδίαν σου ὡς καρδίαν Θεοῦ, μὴ σοφώτερος εἶ σὺ
τοῦ Δανιήλ; (ἢ) σοφοὶ οὐκ ἐπαιδεύσαν σὲ ἐν τῇ ἐπιστήμῃ αὐτῶν;
4 Μὴ ἐν τῇ ἐπιστήμῃ σου ἢ ἐν τῇ φρονήσει σου ἐποίησας σεαυτῷ
δύναμιν, καὶ ἐποίησας χρυσίον καὶ ἀργύριον ἐν τοῖς θησαυροῖς
5 σου; ῞Η ἐν τῇ πολλῇ ἐπιστήμῃ σου καὶ ἐμπορίᾳ σου ἐπλήθυνας
6 δύναμίν σου, ὑψώθη ἡ καρδία σου ἐν τῇ δυνάμει σου. Διὰ τοῦτο
τάδε λέγει Κύριος Κύριος ὁ Θεός· ἀνθ᾿ ὧν ἔδωκας τὴν καρδίαν
7 σου ὡς καρδίαν Θεοῦ, ἀντὶ τούτου ἰδοὺ ἐγὼ ἐπάγω ἐπὶ σὲ ἀλ-
λοτρίους λοιμοὺς ἀπὸ ἐθνῶν, καὶ ἐκκενώσουσι τὰς μαχαίρας αὐ-
τῶν ἐπὶ σέ, καὶ ἐπὶ τὸ κάλλος τῆς ἐπιστήμης σου, καὶ στρώσουσι
8 τὸ κάλλος σου εἰς ἀπώλειαν, καὶ καταβιβάσουσί σε, καὶ ἀποθανῇ