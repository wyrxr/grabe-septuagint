1280 ΙΕΡΕΜΙΑΣ ΚΕΦ. ΛΘ´.
εἰς ἣν ἀπῴκισα ὑμᾶς ἐκεῖ· καὶ προσεύχεσθε περὶ αὐτῶν πρὸς
8 Κύριον, ὅτι ἐν τῇ εἰρήνῃ αὐτῆς ἔσται ἡ εἰρήνη ὑμῖν. ῞Οτι οὕτως
εἶπε Κύριος τῶν δυνάμεων ὁ Θεὸς ᾿Ισραήλ· μὴ ἀναπειθέτωσαν
ὑμᾶς οἱ ψευδοπροφῆται οἱ ἐν ὑμῖν, καὶ μὴ ἀναπειθέτωσαν ὑμᾶς οἱ
μάντεις ὑμῶν, καὶ μὴ ἀκούετε εἰς τὰ ἐνύπνια ὑμῶν, ἃ ὑμεῖς ἐνυπνιά-
ζεσθε, ὅτι ἄδικα αὐτοὶ προφητεύουσιν ὑμῖν ἐπὶ τῷ ὀνόματί μου,
10 καὶ οὐκ ἀπέστειλα αὐτούς, φησὶ Κύριος. ῞Οτι οὕτως εἶπε Κύ-
ριος· ὅταν μέλλῃ πληροῦσθαι Βαβυλῶνι ἑβδομήκοντα ἔτη, ἐπι-
σκέψομαι ὑμᾶς, καὶ ἐπιστήσω τοὺς λόγους μου τοὺς ἀγαθοὺς ἐφ᾿
ὑμᾶς, τοῦ ἀποστρέψαι τὸν λαὸν ὑμῶν εἰς τὸν τόπον τοῦτον.
11 ῞Οτι ἐγὼ οἶδα τὸν λογισμόν, ὃν ἐγὼ λογιοῦμαι ἐφ᾿ ὑμᾶς, φησὶ
Κύριος, λογισμὸν εἰρήνης, καὶ οὐ κακά, τοῦ δοῦναι ὑμῖν τὰ μετὰ
12 ταῦτα καὶ ἐλπίδα· καὶ ἐπικαλέσεσθέ με, καὶ πορεύσεσθε, καὶ προ-
σεύξασθε πρὸς μέ, καὶ εἰσακούσομαι ὑμῶν. Καὶ ἐκζητήσετε με
14 καὶ εὑρήσετέ με· ὅταν ζητήσετέ με ἐν ὅλῃ καρδίᾳ ὑμῶν, καὶ
ἐπιφανοῦμαι ὑμῖν, φησὶ Κύριος, καὶ ἐπιστρέψω τὴν αἰχμαλωσίαν
ὑμῶν, καὶ ἀθροίσω ὑμᾶς ἐκ πάντων τῶν ἐθνῶν, καὶ ἐκ πάντων
τῶν τόπων, οὗ διέσπειρα ὑμᾶς ἐκεῖ, φησὶ Κύριος· καὶ ἐπιστρέψω
16 ὑμᾶς εἰς τὸν τόπον, ὅθεν ἀπῴκισα ὑμᾶς ἐκεῖ. ῞Οτι τάδε λέγει
Κύριος πρὸς τὸν καθήμενον ἐπὶ θρόνου Δαβίδ, καὶ ἐπὶ πάντας
τοὺς λαοὺς τοὺς κατοικοῦντας ἐν τῇ πόλει ταύτῃ, ἀδελφοὺς ὑ-
17 μῶν, μὴ ἐξελθόντας μεθ᾿ ὑμῶν ἐν τῇ ἀποικίᾳ. Τάδε λέγει Κύ-
ριος τῶν δυνάμεων, ἰδοὺ ἐγὼ ἐξαποστελῶ εἰς αὐτοὺς τὴν μά-
χαιραν, τὸν λιμόν, καὶ τὸν θάνατον, καὶ δώσω αὐτοὺς ὥσπερ τὰ
18 σῦκα τὰ σουαρεῖμ, ἃ οὐ βρωθῶσιν ὑπὸ πονηρίας. Καὶ διώξω ὀ-
πίσω αὐτῶν ἐν ῥομφαίᾳ, καὶ ἐν λιμῷ, καὶ ἐν θανάτῳ, καὶ δώσω
αὐτοὺς εἰς σάλον πάσαις βασιλείαις τῆς γῆς, εἰς ὅρκον, καὶ
εἰς ἀφανισμόν, καὶ εἰς συρισμόν, καὶ εἰς ὄνειδος ἐν πᾶσι τοῖς
19 ἔθνεσιν, οὗ διέσπειρα αὐτοὺς ἐκεῖ. ᾿Ανθ᾿ ὧν ὅτι οὐκ ἤκουσαν τῶν
λόγων μου, φησὶ Κύριος, ὅτι ἀπέστειλα πρὸς αὐτοὺς τοὺς δού-
λους μου προφήτας, ὀρθρίζων καὶ ἀποστέλλων, καὶ οὐκ ἠκούσατε,
20 φησὶ Κύριος. Καὶ ὑμεῖς ἀκούσατε λόγον Κυρίου, πᾶσα ἀποικία,
18 ἣν ἐξαπέστειλα ἐξ ῾Ιερουσαλὴμ εἰς Βαβυλῶνα. ῞Οτι εἴπατε, κα-
21 τέστησεν ὑμῖν Κύριος προφήτας ἐν Βαβυλῶνι· οὕτως εἶπε Κύ-
ριος τῶν δυνάμεων ὁ Θεὸς ᾿Ισραὴλ ἐπὶ ᾿Αχιὰβ υἱὸν Κωλαίου, καὶ
ἐπὶ Σεδεκίαν υἱὸν Μαχσίου, τοὺς προφητεύοντας ὑμῖν τῷ ὀνό-