1282                                       ΙΕΡΕΜΙΑΣ                                    ΚΕΦ. ΛΖ΄.
3  Ἰσραὴλ, λέγων· γράψον σεαυτῷ πάντας τοὺς λόγους, οὓς ἐγὼ
    ἐχρημάτισα πρὸς σὲ ἐπὶ βιβλίου. Ὅτι ἰδοὺ ἡμέραι ἔρχονται, φησὶ
    Κύριος, καὶ ἀποστρέψω τὴν ἀποικίαν λαοῦ μου Ἰσραὴλ καὶ Ἰού-
    δα, εἶπε Κύριος παντοκράτωρ, καὶ ἀποστρέψω αὐτοὺς εἰς τὴν
4  γῆν, ἣν ἔδωκα τοῖς πατράσιν αὐτῶν, καὶ κυριεύσουσιν αὐτῆς. ΚΑΙ
    ΟΥΤΟΙ ΟΙ ΛΟΓΟΙ ΟΥΣ ΕΛΑΛΗΣΕΝ ΚΥΡΙΟΣ ΕΠΙ ΙΣ-
5  ΡΑΗΛ ΚΑΙ ΙΟΥΔΑ. Οὕτως εἶπε Κύριος· φωνὴν φόβου ἀ-
6  κούσεσθε· φόβος, καὶ οὐκ ἔστιν εἰρήνη. Ἐρωτήσατε, καὶ ἴδετε,
    εἰ ἔτεκεν ἄρσεν; καὶ περὶ φόβου ἐν ᾧ καθεζοῦσιν ὀσφῦν καὶ σω-
    τηρίαν; διότι ἑώρακα πάντα ἄνθρωπον, καὶ αἱ χεῖρες αὐτοῦ
    ἐπὶ τῆς ὀσφύος αὐτοῦ, ὡς τικτούσης· ἐστράφησαν πάντα πρό-
7  σωπα εἰς ἴκτερον. Ἐγενήθη, ὅτι μεγάλη ἡ ἡμέρα ἐκείνη, καὶ
8  οὐκ ἔστι τοιαύτη, καὶ χρόνος στενός ἐστι τῷ Ἰακώβ, καὶ ἀπὸ
    τούτου σωθήσεται· ἐν τῇ ἡμέρᾳ ἐκείνῃ, εἶπε Κύριος, συντρίψω
    ζυγὸν ἀπὸ τραχήλου αὐτῶν, καὶ τοὺς δεσμοὺς διαρρήξω· καὶ οὐκ
9  ἐργῶνται αὐτοὶ ἔτι ἐν ἀλλοτρίοις, καὶ ἐργῶνται τῷ Κυρίῳ Θεῷ
    αὐτῶν, καὶ τὸν Δαβὶδ τὸν βασιλέα αὐτῶν ἀναστήσω αὐτοῖς.
10  Σὺ δὲ μὴ φοβοῦ, παῖς μου Ἰακώβ, φησὶ Κύριος, μηδὲ δειλιάσῃς
    Ἰσραήλ· ὅτι ἰδοὺ σώζω σε μακρόθεν, καὶ τὸ σπέρμα σου ἀπὸ γῆς
    αἰχμαλωσίας αὐτῶν· καὶ ἐπιστρέψει Ἰακώβ, καὶ ἡσυχάσει, καὶ
11  εὐπαθήσει, καὶ οὐκ ἔσται ὁ ἐκφοβῶν. Ὅτι μετὰ σοῦ ἐγώ εἰμι,
    φησὶ Κύριος, τοῦ σώζειν σε· ὅτι ποιήσω ἔκλειψιν ἐν πάσι ταῖς
    ἔθνεσιν, εἰς οὓς διεσκόρπισά σε ἐκεῖ· πλὴν σε οὐ ποιήσω εἰς ἔκλει-
    ψιν, καὶ παιδεύσω σε εἰς κρίσιν, καὶ ἀθωῶν οὐκ ἀθωώσω σε.
12  Οὕτως λέγει Κύριος· ἀνέστησα σύντριμμά σου, ἀλγηρὰ ἡ πλη-
13  γή σου, οὐκ ἔστιν κρίνων κρίσιν σου, εἰς ἀλγηρὸν ἰατρεύθης, ὠφέ-
14  λεια οὐκ ἔστι σοι. Πάντες οἱ φίλοι σου ἐπελάθοντό σου, οὐ μὴ
    ἐπερωτήσωσι περὶ σοῦ· ὅτι πληγὴν ἐχθροῦ ἔπαισά σε, παιδείαν
    στερεὰν, ἐπὶ πᾶσαν ἀδικίαν σου ἐπλήθυναν αἱ ἁμαρτίαι σου.
15  Τί βοᾷς ἐπὶ τὸ σύντριμμά σου; βίαιον τὸ ἄλγος σου διὰ πλῆθος
    ἀνομιῶν σου· ὅτι ἴσχυσαν αἱ ἁμαρτίαι σου, ἐποίησά σοι ταῦτα.
16  Διὰ τοῦτο πάντες οἱ ἔσθοντές σε βρωθήσονται, καὶ πάντες οἱ
    ἐχθροί σου κρέας αὐτῶν πᾶν ἔδονται· ἐπὶ πλῆθος ἀδικίας σου ἐ-
    πληθύνθησαν αἱ ἁμαρτίαι σου, ἐποίησαν ταῦτά σοι· καὶ ἔσονται
    οἱ διαφοροῦντές σε εἰς διαφόρημα, καὶ πάντας τοὺς προνομεύον-
17  τάς σε δώσω εἰς προνομήν. Ὅτι ἀνάξω τὸ ἴαμά σου, ἀπὸ πλη-