ΚΕΦ. ΛΗʹ. ΙΕΡΕΜΙΑΣ 1285
ρία περιελεύσονται ἄνθρωποι. Οὕτως εἶπε Κύριος· ἔτι ἐροῦσι τὸν 23
λόγον τοῦτον ἐν γῇ Ἰούδα, καὶ ἐν πόλεσιν αὐτοῦ, ὅταν ἀποστρέψω
τὴν αἰχμαλωσίαν αὐτοῦ, εὐλογημένος Κύριος ἐπὶ δίκαιον ὄρος τὸ
ἅγιον αὐτοῦ. Καὶ οἱ ἐνοικοῦντες ἐν πόλεσιν Ἰούδα, καὶ ἐν πά- 24
σαις ταῖς πόλεσιν αὐτοῦ· ἅμα γεωργῷ, καὶ ἀρθήσεται ἐν ποιμνίῳ.
Ὅτι ἐμέθυσα πᾶσαν ψυχὴν διψῶσαν, καὶ πᾶσαν ψυχὴν πεινῶσαν 25
ἐνέπλησα. Διὰ τοῦτο ἐξηγέρθην, καὶ εἶδον, καὶ ὁ ὕπνος μου ἡδύς μοι 26
ἐγένετο. Διὰ τοῦτο ἰδοὺ ἡμέραι ἔρχονται, φησὶ Κύριος, καὶ σπερῶ 27
τὸν οἶκον Ἰσραὴλ καὶ τὸν οἶκον Ἰούδα, σπέρμα ἀνθρώπου καὶ
σπέρμα κτήνους. Καὶ ἔσται ὥσπερ ἐγρηγόρουν ἐπ᾿ αὐτοὺς ἐκτίλ- 28
λειν, καὶ κατασπᾶν, καὶ καθαιρεῖν, καὶ ἀπολλύειν, καὶ κακοῦν,
οὕτως γρηγορήσω ἐπ᾿ αὐτούς, τοῦ οἰκοδομεῖν καὶ καταφυτεύειν,
φησὶ Κύριος. Ἐν ταῖς ἡμέραις ἐκείναις οὐ μὴ εἴπωσιν, οἱ πατέρες 29
ἔφαγον ὄμφακα, καὶ οἱ ὀδόντες τῶν τέκνων ἡμωδίασαν. Ἀλλ᾿ ἡ 30
ἕκαστος ἐν τῇ ἁμαρτίᾳ αὐτοῦ ἀποθανεῖται, πᾶς ἄνθρωπος, καὶ
τοῦ φαγόντος τὸν ὄμφακα αἱμωδιάσουσιν οἱ ὀδόντες αὐτοῦ. Ἰδοὺ 31
ἡμέραι ἔρχονται, λέγει Κύριος, καὶ διαθήσομαι τῷ οἴκῳ Ἰσραὴλ
καὶ τῷ οἴκῳ Ἰούδα διαθήκην καινήν, οὐ κατὰ τὴν διαθήκην, ἣν 32
διεθέμην τοῖς πατράσιν αὐτῶν, ἐν ἡμέρᾳ ἐπιλαβομένου μου τῆς
χειρὸς αὐτῶν, ἐξαγαγεῖν αὐτοὺς ἐκ γῆς Αἰγύπτου, ὅτι αὐτοὶ οὐκ
ἐνέμειναν ἐν τῇ διαθήκῃ μου, κἀγὼ ἠμέλησα αὐτῶν, φησὶ Κύριος.
Ὅτι αὕτη ἡ διαθήκη, ἣν διαθήσομαι τῷ οἴκῳ Ἰσραὴλ μετὰ τὰς 33
ἡμέρας ἐκείνας, φησὶ Κύριος, διδούς νόμους μου εἰς τὴν διάνοιαν
αὐτῶν, καὶ ἐπιγράψω αὐτοὺς ἐπὶ τὰς καρδίας αὐτῶν, καὶ ὄψομαι
αὐτούς, καὶ ἔσομαι αὐτοῖς εἰς Θεόν, καὶ αὐτοὶ ἔσονταί μοι εἰς
λαόν. Καὶ οὐ μὴ διδάξωσιν ἔτι ἕκαστος τὸν πλησίον αὐτοῦ, καὶ 34
ἕκαστος τὸν ἀδελφὸν αὐτοῦ, λέγων, γνῶθι τὸν Κύριον· ὅτι πάν-
τες εἰδήσουσί με ἀπὸ μικροῦ αὐτῶν ἕως μεγάλου αὐτῶν, φησὶ Κύ-
ριος· ὅτι ἵλεως ἔσομαι ταῖς ἀδικίαις αὐτῶν, καὶ τῶν ἁμαρτιῶν
αὐτῶν οὐ μὴ μνησθῶ ἔτι. Ἐὰν ὑψωθῇ ὁ οὐρανὸς εἰς τὸ μετέω- 37
ρον, φησὶ Κύριος, καὶ ἐὰν ταπεινωθῇ τὸ ἔδαφος τῆς γῆς κάτω,
καὶ ἐγὼ οὐκ ἀποδοκιμῶ τὸ γένος Ἰσραήλ, φησὶ Κύριος, περὶ πάν-
των ὧν ἐποίησάν μοι. Οὕτως εἶπε Κύριος, ὁ δοὺς τὸν ἥλιον εἰς 35
φῶς τῆς ἡμέρας, ἀκριβείας σελήνης καὶ τὰ ἄστρα εἰς φῶς τῆς
νυκτός, καὶ κραυγὴν ἐν τῇ θαλάσσῃ, καὶ ἐβόμβησε τὰ κύματα αὐ- 36
τῆς, Κύριος Παντοκράτωρ ὄνομα αὐτῷ. Ἐὰν παύσωνται οἱ νόμοι