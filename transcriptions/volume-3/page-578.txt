1516
ZAXAPIAΣ. ΚΕΦ. Γ΄. Δ΄.
σοῦ· τάδε λέγει Κύριος παντοκράτωρ· ἐὰν ταῖς ὁδοῖς μου πο-
ρεύῃ, καὶ ἐν τοῖς προστάγμασί μου φυλάσσῃ, καὶ σὺ διακρινεῖς
τὸν οἶκόν μου· καὶ ἐὰν φυλάξῃς καίγε τὴν αὐλὴν μου, καὶ δώσω
8 σοι ἀναστρεφομένους ἐν μέσῳ τῶν ἑστηκότων τούτων. ῎Ακουε
δὴ Ἰησοῦ ὁ ἱερεὺς ὁ μέγας, σὺ καὶ οἱ πλησίον σου καὶ οἱ καθή-
μενοι πρὸ προσώπου σου, διότι ἄνδρες τερατοσκόποι εἰσί· διότι
9 ἰδοὺ ἐγὼ ἄγω τὸν δοῦλόν μου ἀνατολήν· διότι ὁ λίθος ὃν ἔδωκα
πρὸ προσώπου Ἰησοῦ, ἐπὶ τὸν λίθον τὸν ἕνα ἑπτὰ ὀφθαλμοί εἰ-
σιν· ἰδοὺ ἐγὼ ὀρύσσω βόθρον, λέγει Κύριος παντοκράτωρ, καὶ
10 ψηλαφήσω πᾶσαν τὴν ἀδικίαν τῆς γῆς ἐκείνης ἐν ἡμέρᾳ μιᾷ. Ἐν
τῇ ἡμέρᾳ ἐκείνῃ, λέγει Κύριος παντοκράτωρ, συγκαλέσετε ἕκα-
στος τὸν πλησίον αὐτοῦ ὑποκάτω ἀμπέλου καὶ ὑποκάτω συκῆς.

ΚΕΦ. Δ΄. IV.

1 ΚΑΙ ἐπέστρεψεν ὁ ἄγγελος ὁ λαλῶν ἐν ἐμοί, καὶ ἐξήγειρέ
2 με, ὃν τρόπον ὅταν ἐξεγερθῇ ἄνθρωπος ἐξ ὕπνου αὐτοῦ· καὶ
εἶπε πρός μέ· τί σὺ βλέπεις; Καὶ εἶπα· ἑώρακα, καὶ ἰδοὺ λυ-
χνία χρυσῆ ὅλη, καὶ τὸ λαμπάδιον ἐπάνω αὐτῆς, καὶ ἑπτὰ λύ-
χνοι ἐπάνω αὐτῆς, καὶ ἑπτὰ ἐπαρυστρίδες τοῖς λύχνοις τοῖς ἐπά-
3 νω αὐτῆς· καὶ δύο ἐλαῖαι ἐπάνω αὐτῆς, μία ἐκ δεξιῶν τοῦ λαμ-
4 παδίου αὐτῆς, καὶ μία ἐξ εὐωνύμων. Καὶ ἐπηρώτησα, καὶ εἶ-
πα πρὸς τὸν ἄγγελον τὸν λαλοῦντα ἐν ἐμοί, λέγων· τί ἐστι ταῦ-
5 τα Κύριε; Καὶ ἀπεκρίθη ὁ ἄγγελος ὁ λαλῶν ἐν ἐμοί, καὶ εἶπε
πρός μέ· οὐ γινώσκεις τί ἐστι ταῦτα; Καὶ εἶπα· οὐχί Κύριε.
6 Καὶ ἀπεκρίθη, καὶ εἶπε πρός μέ, λέγων· οὗτος ὁ λόγος Κυρίου
πρὸς Ζοροβάβελ, λέγων· οὐκ ἐν δυνάμει μεγάλῃ, οὐδὲ ἐν ἰσχύϊ,
7 ἀλλ᾽ ἢ ἐν πνεύματί μου, λέγει Κύριος παντοκράτωρ. Τίς εἶ σὺ
τὸ ὄρος τὸ μέγα, τὸ πρὸ προσώπου Ζοροβάβελ τοῦ κατορθῶσαι;
καὶ ἐξοίσω τὸν λίθον τῆς κληρονομίας ἰσότητα χάριτος χάριτα
8.9 αὐτῆς. Καὶ ἐγένετο λόγος Κυρίου πρὸς μέ, λέγων· αἱ χεῖρες
Ζοροβάβελ ἐθεμελίωσαν τὸν οἶκον τοῦτον, καὶ αἱ χεῖρες αὐτοῦ
ἐπιτελέσουσιν αὐτόν, καὶ ἐπιγνώσῃ, διότι Κύριος παντοκράτωρ
10 ἐξαπέστειλέ με πρὸς σέ. Διότι τίς ἐξουδένωσεν εἰς ἡμέρας μι-
κράς; καὶ χαρήσονται, καὶ ὄψονται τὸν λίθον τὸν κασσιτέρινον
ἐν χειρὶ Ζοροβάβελ. Ἑπτὰ οὗτοι ὀφθαλμοί εἰσιν Κυρίου, οἱ ἐπι-