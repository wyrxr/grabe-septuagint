ΚΕΦ. Α΄. Β΄. Α Μ Ω Σ 1469
καὶ τὸ ἔρημα αὐτοῦ ἐφύλαξεν εἰς νῖκος· καὶ ἐξαποστελῶ πῦρ 12
εἰς Θαιμάν, καὶ καταφάγεται θεμέλια τειχέων αὐτῆς. Τάδε λέ- 13
γει Κύριος· ἐπὶ ταῖς τρισὶν ἀσεβείαις υἱῶν Ἀμμὼν καὶ ἐπὶ ταῖς
τέσσαρσιν οὐκ ἀποστραφήσομαι αὐτούς, ἀνθ᾽ ὧν ἀνέσχιζον τὰς
ἐν γαστρὶ ἐχούσας τῶν Γαλααδιτῶν, ὅπως ἐμπλατύνωσι τὰ
ὅρια αὐτῶν· καὶ ἀνάψω πῦρ ἐπὶ τὰ τείχη Ῥαββά, καὶ καταφά- 14
γεται θεμέλια αὐτῆς μετὰ κραυγῆς ἐν ἡμέρᾳ πολέμου, καὶ σει-
σθήσεται ἐν ἡμέρᾳ συντελείας αὐτῆς· καὶ πορεύσονται οἱ βασι- 15
λεῖς αὐτῆς ἐν αἰχμαλωσίᾳ, οἱ ἱερεῖς αὐτῶν καὶ οἱ ἄρχοντες αὐ-
τῶν ἐπιτοαυτό, λέγει Κύριος.

ΚΕΦ. Β΄. ΙΙ.

ΤΆδε λέγει Κύριος· ἐπὶ ταῖς τρισὶν ἀσεβείαις Μωὰβ καὶ 1
ἐπὶ ταῖς τέσσαρσιν οὐκ ἀποστραφήσομαι αὐτόν, ἀνθ᾽ ὧν κατέκαυ-
σαν τὰ ὀστᾶ βασιλέως τῆς Ἰδουμαίας εἰς κονίαν· καὶ ἐξαποστε- 2
λῶ πῦρ εἰς Μωάβ, καὶ καταφάγεται θεμέλια τῶν πόλεων αὐτῆς,
καὶ ἀποθανεῖται ἐν ἀδυναμίᾳ Μωὰβ μετὰ κραυγῆς καὶ μετὰ φω-
νῆς σάλπιγγος· καὶ ἐξολεθρεύσω κριτὴν ἐξ αὐτῆς, καὶ πάντας τοὺς 3
ἄρχοντας αὐτῆς ἀποκτενῶ μετ᾽ αὐτοῦ, λέγει Κύριος. Τάδε λέγει 4
Κύριος· ἐπὶ ταῖς τρισὶν ἀσεβείαις υἱῶν Ἰούδα καὶ ἐπὶ ταῖς τέσσαρ-
σιν οὐκ ἀποστραφήσομαι αὐτόν, ἕνεκεν τοῦ ἀπώσασθαι αὐτοὺς
τὸν νόμον Κυρίου, καὶ τὰ προστάγματα αὐτοῦ οὐκ ἐφυλάξαντο, καὶ
ἐπλάνησεν αὐτοὺς τὰ μάταια αὐτῶν ἃ ἐποίησαν, οἷς ἐξηκολούθη-
σαν οἱ πατέρες αὐτῶν ὀπίσω αὐτῶν, καὶ ἐξαποστελῶ πῦρ ἐπὶ 5
Ἰούδαν, καὶ καταφάγεται θεμέλια Ἱερουσαλήμ. Τάδε λέγει Κύ- 6
ριος· ἐπὶ ταῖς τρισὶν ἀσεβείαις Ἰσραὴλ καὶ ἐπὶ ταῖς τέσσαρσιν
οὐκ ἀποστραφήσομαι αὐτόν, ἀνθ᾽ ὧν ἀπέδοντο ἀργυρίου δίκαιον,
καὶ πένῆτα ἕνεκεν ὑποδημάτων, τῶν πατούντων ἐπὶ τὸν χοῦν 7
τῆς γῆς, καὶ ἐκονδύλιζον εἰς κεφαλὰς πτωχῶν, καὶ ὁδὸν ταπει-
νῶν ἐξέκλιναν· καὶ υἱὸς καὶ πατὴρ αὐτοῦ εἰσεπορεύοντο πρὸς τὴν
αὐτὴν παιδίσκην, ὅπως βεβηλωθῶσι τὸ ὄνομα τοῦ Θεοῦ αὐτῶν·
καὶ τὰ ἱμάτια αὐτῶν δεσμεύοντες σχοινίοις, παραπετάσματα ἐποί- 8
ουν, ἐχόμενα τοῦ θυσιαστηρίου, καὶ οἶνον ἐκ συκοφαντιῶν ἔπινον
ἐν τῷ οἴκῳ τοῦ Θεοῦ αὐτῶν. Ἐγὼ δὲ ἐξῆρα τὸν Ἀμοῤῥαῖον ἐκ 9
προσώπου αὐτῶν, οὗ ἦν καθὼς ὕψος κέδρου τὸ ὕψος αὐτοῦ, καὶ