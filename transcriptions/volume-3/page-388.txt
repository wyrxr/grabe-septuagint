1326 ΘΡΗΝΟΙ ΚΕΦ. Δ'. Ε'.
Σάμεχ.
15 ᾿Απόστητε ἀπὸ ἀκαθάρτων, καλέσατε αὐτοὺς, ἀπόστητε,
μὴ ἅπτεσθε, ὅτι ἀνήφθησαν, καί γε ἐσαλεύθησαν, εἴπατε ἐν τοῖς
ἔθνεσιν, οὐ μὴ προσθῶσι τοῦ παροικεῖν.
῎Αϊν.
16 Πρόσωπον Κυρίου μερὶς αὐτῶν, οὐ προσθήσει ἐπιβλέψαι αὐτοῖς˙
πρόσωπον ἱερέων οὐκ ἔλαβον, πρεσβύτας οὐκ ἠλέησαν.
Φῆ.
17 ῎Ετι ὄντων ἡμῶν ἐξέλιπον οἱ ὀφθαλμοὶ ἡμῶν, εἰς τὴν βοήθειαν
ἡμῶν μάταια ἀποσκοπευόντων ἡμῶν.
Τσαδή.
18 ᾿Απεσκοπεύσαμεν εἰς ἔθνος οὐ σῶζον, ἐθηρεύσαμεν μικροὺς ἡμῶν,
τοῦ μὴ παραπορεύεσθαι ἐν ταῖς πλατείαις ἡμῶν.
Κώφ.
19 ῎Ηγγικεν ὁ καιρὸς ἡμῶν, ἐπληρώθησαν αἱ ἡμέραι ἡμῶν, πάρε-
στιν ὁ καιρὸς ἡμῶν˙ κοῦφοι ἐγένοντο οἱ διώκοντες ἡμᾶς ὑπὲρ
ἀετοὺς οὐρανοῦ, ἐπὶ τῶν ὀρέων ἐξήφθησαν, ἐν ἐρήμῳ ἐνήδρευσαν
ἡμᾶς.
Ῥήχς.
20 Πνεῦμα προσώπου ἡμῶν χριστὸς Κύριος συνελήφθη ἐν ταῖς
διαφθοραῖς αὐτῶν˙ οἳ εἴπαμεν ἐν τῇ σκιᾷ αὐτοῦ ζησόμεθα ἐν τοῖς
ἔθνεσι.
Χσέν.
21 Χαῖρε, καὶ εὐφραίνου, θύγατερ ᾿Ιδουμαίας ἡ κατοικοῦσα ἐπὶ τῆς
γῆς, καίγε ἐπὶ σὲ διελεύσεται ποτήριον Κυρίου, καὶ μεθυσθήσῃ
καὶ ἀποχέεις.
Θαῦ.
22 ᾿Εξέλιπεν ἡ ἀνομία σου θύγατερ Σιών, οὐ προσθήσει τοῦ ἀποικίσαι
σε˙ ἐπεσκέψατο ἀδικίαν σου, θύγατερ ᾿Εδώμ, ἀπεκάλυψεν ἐπὶ τὰ
ἀσεβήματά σου.

ΚΕΦ. Ε΄. V.
1 ΜΝΗΣΘΗΤΙ, Κύριε, ὅτι ἐγενήθη ἡμῖν˙ ἐπίβλεψον, καὶ ἴδε
2 τὸν ὀνειδισμὸν ἡμῶν. Κληρονομία ἡμῶν μετεστράφη ἀλ-
3 λοτρίοις, οἱ οἶκοι ἡμῶν ξένοις. ᾿Ορφανοὶ ἐγενήθημεν, οὐχ ὑπάρ-