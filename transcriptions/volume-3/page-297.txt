ἹΕΡΕΜΙΑΣ 1235
ΚΕΦ. ΙΓ. ΧΙΙΙ.
ΤΑΔΕ λέγει Κύριος πρός με· βάδισον καὶ κτῆσαι σεαυτῷ 1
περίζωμα λινοῦν, καὶ περίθου περὶ τὴν ὀσφῦν σου, καὶ ἐν ὕδατι οὐ
διελεύσεται. Καὶ ἐκτησάμην τὸ περίζωμα κατὰ τὸν λόγον Κυρίου, 2
καὶ περιέθηκα περὶ τὴν ὀσφῦν μου. Καὶ ἐγένετο λόγος Κυρίου πρὸς 3
μέ, λέγων· Λάβε τὸ περίζωμα ὃ ἐκτήσω, τὸ περὶ τὴν ὀσφῦν σου, 4
καὶ ἀνάστηθι, καὶ βάδισον ἐπὶ τὸν Εὐφράτην, καὶ κατακρύψον αὐ-
τὸ ἐκεῖ ἐν τῇ τρυμαλιᾷ τῆς πέτρας. Καὶ ἐπορεύθην, καὶ ἔκρυψα 5
αὐτὸ ἐν τῷ Εὐφράτῃ, καθὼς ἐνετείλατό μοι Κύριος. Καὶ ἐγένετο 6
μεθ᾿ ἡμέρας πολλάς, καὶ εἶπε Κύριος πρὸς μέ· ἀνάστηθι, καὶ βάδι-
σον ἐπὶ τὸν Εὐφράτην, καὶ λάβε ἐκεῖθεν τὸ περίζωμα, ὃ ἐνετειλά-
μην σοι τοῦ κατακρύψαι ἐκεῖ. Καὶ ἐπορεύθην ἐπὶ τὸν Εὐφράτην 7
ποταμόν, καὶ ὤρυξα, καὶ ἔλαβον τὸ περίζωμα ἐκ τοῦ τόπου, οὗ
κατώρυξα αὐτὸ ἐκεῖ, καὶ ἰδοὺ διεφθαρμένον ἦν, ὃ οὐ μὴ χρησθῇ
εἰς οὐδέν. Καὶ ἐγενήθη λόγος Κυρίου πρὸς μέ, λέγων· τάδε λέ- 8
γει Κύριος· Οὕτως φθερῶ τὴν ὕβριν Ἰούδα καὶ τὴν ὕβριν Ἱε- 9
ρουσαλήμ, τὴν πολλὴν ταύτην ὕβριν, τὸν λαὸν τοῦτον τὸν πο- 10
νηρόν, τοὺς μὴ βουλομένους ὑπακούειν τῶν λόγων μου, καὶ
πορευομένους ἐν τῇ εὐθύτητι τῆς καρδίας αὐτῶν τῆς πονηρᾶς, καὶ
πορευθέντας ὀπίσω θεῶν ἀλλοτρίων τοῦ δουλεύειν αὐτοῖς, καὶ τοῦ
προσκυνεῖν αὐτοῖς· καὶ ἔσονται ὥσπερ τὸ περίζωμα τοῦτο, ὃ
οὐ μὴ χρησθήσεται εἰς οὐδέν. Ὅτι καθάπερ κολλᾶται τὸ περί- 11
ζωμα περὶ τὴν ὀσφῦν τοῦ ἀνθρώπου, οὕτως ἐκόλλησα πρὸς ἐμαυ-
τὸν τὸν οἶκον τοῦ Ἰσραήλ, καὶ πάντα τὸν οἶκον Ἰούδα, φησὶ
Κύριος, τοῦ γενέσθαι μοι εἰς λαὸν ὀνομαστόν, καὶ εἰς καύχημα
καὶ εἰς δόξαν, καὶ οὐκ ἤκουσαν μου. Καὶ ἐρεῖς πρὸς τὸν λαὸν τὸν 12
λόγον τοῦτον· τάδε λέγει Κύριος ὁ Θεὸς Ἰσραήλ· πᾶς ἀσκὸς
πληρωθήσεται οἴνου· καὶ ἔσται ἐὰν εἴπωσι πρὸς σέ, μὴ γνόντες
οὐ γνωσόμεθα, ὅτι πᾶς ἀσκὸς πληρωθήσεται οἴνου; Καὶ ἐρεῖς 13
πρὸς αὐτούς· τάδε λέγει Κύριος· ἰδοὺ ἐγὼ πληρῶ πάντας τοὺς
κατοικοῦντας τὴν γῆν ταύτην, καὶ τοὺς βασιλεῖς αὐτῶν τοὺς
καθημένους υἱοὺς τοῦ Δαυὶδ ἐπὶ θρόνου αὐτῶν, καὶ τοὺς
ἱερεῖς καὶ τοὺς προφήτας, καὶ τὸν Ἰούδα καὶ πάντας
τοὺς κατοικοῦντας ἐν Ἱερουσαλὴμ μεθύσματι· καὶ διασκορ- 14