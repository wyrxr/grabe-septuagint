ΗΣΑΪΑΣ
ΚΕΦ. ΛΖ΄.
1171

ΚΑὶ ἐγένετο ἐν τῷ ἀκοῦσαι τὸν βασιλέα Ἑζεκίαν, ἔσχισε 1
τὰ ἱμάτια, καὶ σάκκον περιεβάλετο. καὶ ἀνέβη εἰς τὸν οἶκον Κυ-
ρίου, καὶ ἀπέστειλε τὸν Ἐλιακεὶμ τὸν οἰκονόμον, καὶ Σομνᾶν 2
τὸν γραμματέα, καὶ τοὺς πρεσβυτέρους τῶν ἱερέων περιβεβλη-
μένους σάκκους, πρὸς Ἡσαΐαν υἱὸν Ἀμὼς τὸν προφήτην,
καὶ εἶπαν αὐτῷ· τάδε λέγει Ἑζεκίας· ἡμέρα θλίψεως καὶ ὀνει- 3
δισμοῦ καὶ ἐλεγμοῦ καὶ ὀργῆς ἡ σήμερον ἡμέρα, ὅτι ἥκει ἡ
ὠδὶν τῇ τικτούσῃ, ἰσχὺν δὲ οὐκ ἔχει τοῦ τεκεῖν. Εἰσακούσαι Κύ- 4
ριος ὁ Θεός σου τοὺς λόγους Ῥαψάκου, ὃς ἀπέστειλεν αὐ-
τὸν βασιλεὺς Ἀσσυρίων ὀνειδίζειν Θεὸν ζῶντα, καὶ ὀνειδίζειν
λόγους οὓς ἤκουσε Κύριος ὁ Θεός σου, καὶ δεηθήσῃ πρὸς Κύ-
ριόν σου περὶ τῶν καταλελειμμένων τούτων. Καὶ ἦλθον οἱ 5
παῖδες τοῦ βασιλέως Ἑζεκίου πρὸς Ἡσαΐαν, καὶ εἶπεν αὐτοῖς 6
Ἡσαΐας· οὕτως ἐρεῖτε πρὸς τὸν Κύριον ὑμῶν· τάδε λέγει Κύ-
ριος· μὴ φοβηθῇς ἀπὸ τῶν λόγων ὧν ἤκουσας, οὓς ὠνείδισάν
με οἱ πρέσβεις βασιλέως Ἀσσυρίων. Ἰδοὺ ἐγὼ ἐμβαλῶ εἰς 7
αὐτὸν πνεῦμα, καὶ ἀκούσας ἀγγελίαν ἀποστραφήσεται εἰς τὴν
χώραν αὐτοῦ, καὶ πεσεῖται μαχαίρᾳ ἐν τῇ γῇ αὐτοῦ. Καὶ 8
ἀπέστρεψε Ῥαψάκης, καὶ κατέλαβε πολιορκοῦντα τὸν βασιλέα
Ἀσσυρίων Λοβνά· καὶ ἤκουσε βασιλεὺς Ἀσσυρίων, ὅτι ἀπέ-
βη ἀπὸ Λαχείς, καὶ ἐξῆλθε Θαρακὰ βασιλεὺς Αἰθιόπων πολιορ- 9
κῆσαι αὐτόν· καὶ ἀκούσας ἀπέστρεψε, καὶ ἀπέστειλεν ἀγγέλους
πρὸς Ἑζεκίαν, λέγων. Οὕτως ἐρεῖτε Ἑζεκίᾳ βασιλεῖ τῆς 10 ·
Ἰουδαίας· μὴ σὲ ἀπατάτω ὁ Θεός σου, ἐφ᾿ ᾧ σὺ πεποιθὼς
ἐπ᾿ αὐτῷ, λέγων· οὐ μὴ παραδοθῇ Ἱερουσαλὴμ ἐν χειρὶ βα-
σιλέως Ἀσσυρίων. Ἢ σὺ οὐκ ἤκουσας, ἃ ἐποίησαν βασιλεῖς Ἀσ- 11
συρίων, πᾶσαν τὴν γῆν ὡς ἀπώλεσαν αὐτήν; καὶ σὺ ῥυσθήσῃ;
Μὴ ἐῤῥύσαντο αὐτοὺς οἱ θεοὶ τῶν ἐθνῶν, οὓς οἱ πατέρες μου ἀπώ- 12
λεσαν, τήν τε Γωζάν, καὶ Χαῤῥάν, καὶ Ῥαφεῖς, καὶ υἱοὺς
Ἀδὰν οἱ εἰσιν ἐν χώρᾳ Θαιμάδ; Ποῦ εἰσιν οἱ βασιλεῖς Αἰ- 13
μὰ καὶ Ἀῤῥάθ, καὶ βασιλεὺς πόλεως Σεπφαρείμ, Ἀναεγγου-
γαυά; Καὶ ἔλαβεν Ἑζεκίας τὸ βιβλίον παρὰ τῶν ἀγγέλων, 14
καὶ ἀνέγνω αὐτό, καὶ ἀνέβη εἰς οἶκον Κυρίου, καὶ ἤνοιξεν
αὐτὸ Ἑζεκίας ἐναντίον Κυρίου. Καὶ προσηύξατο Ἑζεκίας πρὸς 15