1476                                Α Μ Ω Σ.                                ΚΕΦ. Ζ'. Η'.
θυγατέρες σου ἐν ῥομφαίᾳ πεσοῦνται, καὶ ἡ γῆ σου ἐν σχοινίῳ
καταμετρηθήσεται, καὶ σὺ ἐν γῆ ἀκαθάρτῳ τελευτήσεις· ὁ δὲ
Ἰσραὴλ αἰχμάλωτος ἀχθήσεται ἀπὸ τῆς γῆς αὐτοῦ.

                                ΚΕΦ. Η'. VIII.

1   ΟΎΤΩΣ ἔδειξέ μοι Κύριος Κύριος, καὶ ἰδοὺ ἄγγος ἐξευτοῦ. Καὶ
2   εἶπε· τί σὺ ὁρᾷς, Ἀμώς; Καὶ εἶπα· ἄγγος ἐξευτοῦ. Καὶ εἶπε
    Κύριος πρὸς μέ· ἥκει τὸ πέρας ἐπὶ τὸν λαόν μου Ἰσραὴλ, οὐκέτι
3   μὴ προσθῶ τοῦ παρελθεῖν αὐτόν· καὶ ὀλολύζει τὰ φαντώματα
    τοῦ ναοῦ ἐν τῇ ἡμέρᾳ ἐκείνῃ, λέγει Κύριος Κύριος· πολὺς ὁ πε-
4   πτωκὼς ἐν παντὶ τόπῳ, ἐπιρίψω σιωπήν. Ἀκούσατε δὴ ταῦτα
    οἱ ἐκτρίβοντες εἰς τοπρωὶ πενήντα, καὶ καταδυναστεύοντες πτω-
5   χοὺς ἀπὸ τῆς γῆς, οἱ λέγοντες· πότε διελεύσεται ὁ μὴν, καὶ
    ἐμπολήσομεν, καὶ τὰ σάββατα, καὶ ἀνοίξομεν θησαυρὸν, τοῦ ποιῆ-
    σαι μικρὸν μέτρον, καὶ τοῦ μεγαλῦναι στάθμιον, καὶ ποιῆσαι
6   ζυγὸν ἄδικον, τοῦ κτᾶσθαι ἐν ἀργυρίῳ πτωχοὺς καὶ ταπεινὸν ἀν-
    τὶ ὑποδημάτων, καὶ ἀπὸ παντὸς γεννήματος ἐμπορευσόμεθα;
7   Ὀμνύει Κύριος καθ᾽ ὑπερηφανίας Ἰακὼβ, εἰ ἐπιλήσεται εἰς νἶκος
8   πάντα τὰ ἔργα ὑμῶν· καὶ ἐπὶ τούτοις οὐ ταραχθήσεται ἡ γῆ,
    καὶ πενθήσει πᾶς ὁ κατοικῶν ἐν αὐτῇ; καὶ ἀναβήσεται ὡς ποτα-
9   μὸς συντέλεια, καὶ καταβήσεται ὡς ποταμὸς Αἰγύπτου. Καὶ
    ἔσται ἐν ἐκείνῃ τῇ ἡμέρᾳ, λέγει Κύριος ὁ Θεὸς, καὶ δύσεται ὁ
    ἥλιος μεσημβρίας, καὶ συσκοτάσει ἐπὶ τῆς γῆς ἐν ἡμέρᾳ τὸ φῶς
10  καὶ μεταστρέψω τὰς ἑορτὰς ὑμῶν εἰς πένθος, καὶ πάσας τὰς
    ᾠδὰς ὑμῶν εἰς θρῆνον, καὶ ἀναβιῶ ἐπὶ πᾶσαν ὀσφῦν σάκκον, καὶ
    ἐπὶ πᾶσαν κεφαλὴν φαλάκρωμα, καὶ θήσομαι αὐτὸν ὡς πένθος
11  ἀγαπητοῦ, καὶ τοὺς μετ᾽ αὐτοῦ ὡς ἡμέραν ὀδύνης. Ἰδοὺ ἡμέραι
    ἔρχονται, λέγει Κύριος, καὶ ἐξαποστελῶ λιμὸν ἐπὶ τὴν γῆν, οὐ
    λιμὸν ἄρτου οὐδὲ δίψαν ὕδατος, ἀλλὰ λιμὸν τοῦ ἀκοῦσαι τὸν
12  λόγον Κυρίου· καὶ σαλευθήσεται ὕδατα ἕως θαλάσσης, καὶ ἀπὸ βο-
    ῤᾷ ἕως ἀνατολῶν περιδραμοῦνται ζητοῦντες τὸν λόγον τοῦ Κυρίου,
13  καὶ οὐ μὴ εὕρωσιν. Ἐν τῇ ἡμέρᾳ ἐκείνῃ ἐκλείψουσιν αἱ παρθένοι
14  αἱ καλαὶ, καὶ οἱ νεανίσκοι ἐν δίψει, οἱ ὀμνύοντες κατὰ τοῦ ἱλα-
    σμοῦ Σαμαρείας, καὶ οἱ λέγοντες· Ζῇ Κύριος ὁ Θεός σου, καὶ ζῇ
    ὁ Θεός σου Βηρσαβεέ· καὶ πεσοῦνται, καὶ οὐ μὴ ἀναστῶσιν ἔτι.