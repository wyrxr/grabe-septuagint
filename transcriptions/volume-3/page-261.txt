Η Σ Α Ι                                     1199
ΚΕΦ. ΝΖ΄. LVII.
ἼΔΕΤΕ ὡς ὁ δίκαιος ἀπώλετο, καὶ οὐδεὶς ἀνὴρ ἐκδέχεται τῇ 1
καρδίᾳ, καὶ ἄνδρες δίκαιοι αἴρονται, καὶ οὐδεὶς κατανοεῖ ἀπὸ
γὰρ προσώπου ἀδικίας ἤρται ὁ δίκαιος, ἔσται ἐν εἰρήνῃ ἡ ταφὴ 2
αὐτοῦ, ἤρται ἐκ τοῦ μέσου. Ὑμεῖς δὲ προσαγάγετε ὧδε υἱοὶ 3
ἄνομοι, σπέρμα μοιχῶν καὶ πόρνης· ἐν τίνι ἐνετρυφήσατε; καὶ 4
ἐπὶ τίνα ἠνοίξατε τὸ στόμα ὑμῶν; καὶ ἐπὶ τίνα ἐγαλάσατε τὴν
γλῶσσαν ὑμῶν; οὐχ ὑμεῖς ἐστὲ τέκνα ἀπωλείας; σπέρμα ἀνό-
μων; Οἱ παρακαλοῦντες ἐπὶ τὰ εἴδωλα ὑπὸ δένδρα δασέα, σφά- 5
ζοντες τὰ τέκνα αὐτῶν ἐν ταῖς φάραγξιν ἀναμέσον ἄκρων τῶν
πετρῶν ἐν ταῖς μερίσι φάραγγος. Ἐκείνη σου ἡ μερίς, οὗτος 6
σου ὁ κλῆρος· κἀκείνοις ἐξέχεας σπονδάς, κἀκείνοις ἀνήνεγκας
θυσίας· ἐπὶ τούτοις οὖν οὐκ ὀργισθήσομαι; Ἐπ᾽ ὄρος ὑψηλὸν 7
καὶ μετέωρον, ἐκεῖ σου ἡ κοίτη, καὶ ἐκεῖ ἀνεβίβασας θυσίαις
θυσίας· καὶ ὀπίσω τῶν σταθμῶν τῆς θύρας σου ἔθηκας μνημό- 8
συνά σου. Ὤιου, ὅτι ἐὰν ἀπ᾽ ἐμοῦ ἀποστῇς, πλεῖον τι ἕξεις·
ἐπλάτυνας τὴν κοίτην σου, καὶ διέθου σεαυτῇ παρ᾽ αὐτῶν· ἠ-
γάπησας τοὺς κοιμωμένους μετὰ σοῦ, καὶ ἐπλήθυνας τὴν πορ- 9
νείαν σου μετ᾽ αὐτῶν, καὶ πολλοὺς ἐποίησας τοὺς μακρὰν ἀπὸ
σοῦ, καὶ ἀπέστειλας πρέσβεις ὑπὲρ τὰ ἔριά σου, (καὶ ἀπέστρε-
ψας) καὶ ἐταπεινώθης ἕως ᾅδου. Ταῖς πολυοδίαις σου ἐκοπίασας, 10
καὶ οὐκ εἶπας· παύσομαι· ἐνίσχυσας (ὅτι) ἔπραξας ταῦτα, διὰ
τοῦτο οὐ κατεδείχθης μοι σύ. Τίνα εὐλαβηθεῖσα ἐφοβήθης, καὶ 11
ἐψεύσω με, καὶ οὐκ ἐμνήσθης μου, οὐδὲ ἔλαβές με εἰς τὴν διά-
νοιαν οὐδὲ εἰς τὴν καρδίαν σου; κἀγώ σε εἶδον παρορῶ, καὶ ἐμέ,
οὐκ ἐφοβήθης. Κἀγὼ ἀπαγγελῶ τὴν δικαιοσύνην σου, καὶ τὰ 12
κακά σου, ἃ οὐκ ὠφελήσουσι σε· ὅταν ἀναβοήσης, ἐξελέσθωσάν 13
σε ἐν τῇ θλίψει σου· τούτους γὰρ πάντας ἄνεμος λήψεται, καὶ
ἀποίσει καταιγίς· Οἱ δὲ ἀντεχόμενοι μου κτήσονται γῆν, καὶ
κληρονομήσουσι τὸ ὄρος τὸ ἅγιον μου. Καὶ ἐροῦσι· καθαρίσατε 14
ἀπὸ προσώπου αὐτοῦ ἐξοὺς, καὶ ἄρατε σκῶλα ἀπὸ τῆς ὁδοῦ τοῦ
λαοῦ μου. Ὅτι τάδε λέγει Κύριος ὁ ὕψιστος, ὁ ἐν ὑψηλοῖς 15
κατοικῶν τὸν αἰῶνα, ἅγιος ἐν ἁγίοις ὄνομα αὐτῷ, (Κύριος) ὖ-
ψιστος ἐν ἁγίοις ἀναπαυόμενος, καὶ ὀλιγοψύχοις διδούς μακρο-