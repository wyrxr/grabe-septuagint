ΚΕΦ. ΙΒ'.
ΔΑΝΙΗΛ:
1453
τὰ βρώματα, καὶ τὸν οἶνον κεράσας θές, καὶ ἀπόκλεισον τὴν θύ-
ραν, καὶ σφράγισον τῷ δακτυλίῳ σου, καὶ ἐλθὼν πρωΐ, ἐὰν μὴ 12
εὕρῃς πάντα βεβρωμένα ὑπὸ τοῦ Βήλ, ἀποθανούμεθα, ἢ Δανιὴλ
ὁ ψευσάμενος καθ᾿ ἡμῶν. Αὐτοὶ δὲ κατεφρόνουν, ὅτι πεποιήκει- 13
σαν ὑπὸ τὴν τράπεζαν κεκρυμμένην εἴσοδον, καὶ δι᾿ αὐτῆς εἰσε-
πορεύοντο διόλου, καὶ ἀνῆλον αὐτά. Καὶ ἐγένετο ὡς ἐξῆλθον 14
ἐκεῖνοι, καὶ ὁ βασιλεὺς παρέθηκε τὰ βρώματα τῷ Βήλ· καὶ ἐπέ-
ταξε Δανιὴλ τοῖς παιδαρίοις αὐτοῦ, καὶ ἤνεγκαν τέφραν· καὶ κα-
τέσεισαν ὅλον τὸν ναὸν ἐνώπιον τοῦ βασιλέως μόνου· καὶ ἐξελθόν-
τες ἔκλεισαν τὴν θύραν, καὶ ἐσφράγισαν ἐν τῷ δακτυλίῳ τοῦ βα-
σιλέως, καὶ ἀπῆλθον. Οἱ δὲ ἱερεῖς ἦλθον τὴν νύκτα κατὰ τὸ ἔθος 15
αὑτῶν, καὶ αἱ γυναῖκες αὐτῶν, καὶ τὰ τέκνα αὐτῶν, καὶ κατ-
ἔφαγον πάντα καὶ ἐξέπιον. Καὶ ὤρθρισεν ὁ βασιλεὺς τὸ πρωΐ, 16
καὶ Δανιὴλ μετ᾿ αὐτοῦ. Καὶ εἶπεν ὁ βασιλεὺς· σῶαι αἱ σφραγῖδες 17
Δανιήλ; ὁ δὲ εἶπε· σῶοι, βασιλεῦ. Καὶ ἐγένετο ἅμα τῷ ἀνοι- 18
ξαι τὰς θύρας, ἐπιβλέψας δ βασιλεὺς ἐπὶ τὴν τράπεζαν, ἐβόησε
φωνῇ μεγάλῃ, μέγας εἶ Βήλ, καὶ οὐκ ἔστι παρὰ σοὶ δόλος οὐδὲ
εἷς. Καὶ γελάσας Δανιὴλ ἐκράτησε τὸν βασιλέα, τοῦ μὴ εἰσελ- 19
θεῖν αὐτὸν ἔσω, καὶ εἶπεν· Ἴδε δὴ τὸ ἔδαφος, καὶ γνῶθι, τίνος τὰ
ἴχνη ταῦτα. Καὶ εἶπεν ὁ βασιλεὺς· ὁρῶ τὰ ἴχνη ἀνδρῶν, καὶ 20
γυναικῶν, καὶ παιδίων· καὶ ὀργισθεὶς ὁ βασιλεὺς τότε συνελά- 21
βετο τοὺς ἱερεῖς, καὶ τὰς γυναῖκας, καὶ τὰ τέκνα αὐτῶν, καὶ
ἔδειξαν αὐτῷ τὰς κρυπτὰς θύρας, δι᾿ ὧν εἰσεπορεύοντο, καὶ ἐδά-
πανων τὰ ἐπὶ τῆς τραπέζης. Καὶ ἀπέκτεινεν αὐτοὺς ὁ βασιλεύς, 22
καὶ ἔδωκε τὸν Βὴλ ἔκδοτον τῷ Δανιήλ, καὶ κατέστρεψεν αὐτὸν
καὶ τὸ ἱερὸν αὐτοῦ. Καὶ ἦν δράκων μέγας ἐν τῷ τόπῳ, καὶ ἐσέ- 23
βοντο αὐτὸν οἱ Βαβυλώνιοι. Καὶ εἶπεν ὁ βασιλεὺς τῷ Δανιήλ· 24
Μὴ καὶ τοῦτον ἐρεῖς, ὅτι χαλκοῦς ἐστιν; ἰδοὺ ζῇ, καὶ ἐσθίει, καὶ
πίνει· οὐ δύνασαι εἰπεῖν, ὅτι οὐκ ἔστιν οὗτος θεὸς ζῶν, καὶ
-προσκύνησον αὐτῷ. Καὶ εἶπε Δανιὴλ· Κυρίῳ τῷ Θεῷ μου προσ- 25
κυνήσω, ὅτι οὗτος ἐστι Θεὸς ζῶν. Σὺ δὲ, βασιλεῦ, δός μοι ἐξου- 26
σίαν, καὶ ἀποκτενῶ τὸν δράκοντα ἄνευ μαχαίρας καὶ ῥάβδου, καὶ
εἶπεν ὁ βασιλεὺς· δίδωμί σοι. Καὶ ἔλαβε Δανιὴλ πίσσαν, καὶ στῆρ, 27
καὶ τρίχας, καὶ ἥψησεν ἐπιτοαυτό· καὶ ἐποίησε μάζας, καὶ ἔδω-
κεν εἰς τὸ στόμα τοῦ δράκοντος, καὶ φαγὼν διερράγη ὁ δράκων,
καὶ εἶπεν· ἰδοὺ τὰ σεβάσματα ὑμῶν. Καὶ ἐγένετο, ὡς ἤκουσαν 28