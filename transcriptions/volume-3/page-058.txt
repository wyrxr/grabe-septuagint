996 ΨΑΛΤΗΡΙΟΝ. ΨΑΛΜ. ΟΖ'.

10 ἐν ἡμέρᾳ πολέμου· οὐκ ἐφύλαξαν τὴν διαθήκην τοῦ Θεοῦ, καὶ
11 ἐν τῷ νόμῳ αὐτοῦ οὐκ ἤθελον πορεύεσθαι. Καὶ ἐπελάθοντο τῶν
   εὐεργεσιῶν αὐτοῦ, καὶ τῶν θαυμασίων αὐτοῦ, ὧν ἔδειξεν αὐτοῖς·
12 ἐναντίον τῶν πατέρων αὐτῶν (ᾧ) ἐποίησε θαυμάσια, ἐν γῇ Αἰγύ-
13 πτῳ ἐν πεδίῳ Τάνεως. Διέρρηξε θάλασσαν, καὶ διήγαγεν αὐτοὺς·
14 ἔστησεν ὕδατα ὡσεὶ ἀσκόν. Καὶ ὡδήγησεν αὐτοὺς ἐν νεφέλῃ ἡμέ-
15 ρας, καὶ ὅλην τὴν νύκτα ἐν φωτισμῷ πυρός. Διέρρηξε πέτραν ἐν
16 ἐρήμῳ, καὶ ἐπότισεν αὐτοὺς ὡς ἐν ἀβύσσῳ πολλῇ· καὶ ἐξήγαγεν
17 ὕδωρ ἐκ πέτρας, καὶ κατήγαγεν ὡς ποταμοὺς ὕδατα. Καὶ προσ-
   έθεντο ἔτι τοῦ ἁμαρτάνειν αὐτῷ, παρεπίκραναν τὸν ὕψιστον ἐν
18 ἀνύδρῳ· καὶ ἐξεπείρασαν τὸν Θεὸν ἐν ταῖς καρδίαις αὐτῶν, τοῦ
19 αἰτῆσαι βρώματα ταῖς ψυχαῖς αὐτῶν. Καὶ κατελάλησαν τοῦ
   Θεοῦ, καὶ εἶπαν· μὴ δυνήσεται ὁ Θεὸς ἑτοιμάσαι τράπεζαν ἐν ἐρή-
20 μῳ; ᾽Επεὶ ἐπάταξε πέτραν, καὶ ἐῤῥύησαν ὕδατα, καὶ χείμαῤῥοι
   κατεκλύσθησαν· μὴ καὶ ἄρτον δυνήσεται δοῦναι; ἢ ἑτοιμάσαι τρά-
21 πεζαν τῷ λαῷ αὐτοῦ; Διὰ τοῦτο ἤκουσε Κύριος καὶ ἀνεβάλετο,
22 καὶ πῦρ ἀνήφθη ἐν ᾽Ιακώβ, καὶ ὀργὴ ἀνέβη ἐπὶ τὸν ᾽Ισραήλ· ὅτι
   οὐκ ἐπίστευσαν ἐν τῷ Θεῷ, οὐδὲ ἤλπισαν ἐπὶ τὸ σωτήριον αὐτοῦ.
23 Καὶ ἐνετείλατο νεφέλαις ὑπεράνωθεν, καὶ θύρας οὐρανοῦ ἀνέωξε·
24 καὶ ἔβρεξεν αὐτοῖς μάννα φαγεῖν, καὶ ἄρτον οὐρανοῦ ἔδωκεν αὐ-
25 τοῖς· ἄρτον ἀγγέλων ἔφαγεν ἄνθρωπος· ἐπισιτισμὸν ἀπέστειλεν
26 αὐτοῖς εἰς πλησμονήν. ᾽Απῆρε Νότον ἐξ οὐρανοῦ, καὶ ἐπήγαγεν ἐν
27 τῇ δυναστείᾳ αὐτοῦ Λίβα· καὶ ἔβρεξεν ἐπ᾽ αὐτοὺς ὡσεὶ χοῦν σάρ-
28 κας, καὶ ὡσεὶ ἄμμον θαλάσσης πετεινὰ πτερωτά· καὶ ἐπέπεσον
   εἰς μέσον τῆς παρεμβολῆς αὐτῶν, κύκλῳ τῶν σκηνωμάτων αὐ-
29 τῶν. Καὶ ἐφάγοσαν καὶ ἐνεπλήσθησαν σφόδρα, καὶ τὴν ἐπιθυμίαν
30 αὐτῶν ἤνεγκαν αὐτοῖς· οὐκ ἐστερήθησαν ἀπὸ τῆς ἐπιθυμίας αὐ-
31 τῶν. ᾽Ετι τῆς βρώσεως αὐτῶν οὔσης ἐν τῷ στόματι αὐτῶν, καὶ
   ὀργὴ τοῦ Θεοῦ ἀνέβη ἐπ᾽ αὐτούς, καὶ ἀπέκτεινεν ἐν τοῖς πίοσιν αὐ-
32 τῶν, καὶ τοὺς ἐκλεκτοὺς τοῦ ᾽Ισραὴλ συνεπόδισεν. ᾽Εν πᾶσι τού-
   τοις ἥμαρτον ἔτι, καὶ οὐκ ἐπίστευσαν ἐν τοῖς θαυμασίοις αὐτοῦ·
33 καὶ ἐξέλιπον ἐν ματαιότητι αἱ ἡμέραι αὐτῶν, καὶ τὰ ἔτη αὐτῶν
34 μετὰ σπουδῆς. ῞Οταν ἀπέκτεινεν αὐτοὺς ἐζήτουν αὐτὸν καὶ ἐπέ-
35 στρεφον, καὶ ὤρθριζον πρὸς τὸν Θεόν· καὶ ἐμνήσθησαν, ὅτι ὁ Θεὸς
   βοηθὸς αὐτῶν ἐστι, καὶ ὁ Θεὸς ὁ ὕψιστος λυτρωτὴς αὐτῶν ἐστι.
36 Καὶ ἠπάτησαν αὐτὸν ἐν τῷ στόματι αὐτῶν, καὶ τῇ γλώσσῃ αὐ-