1512                               Α Γ Γ Α Ι Ο Σ.       ΚΕΦ. Β´.
¹³ Καὶ ἀπεκρίθησαν οἱ ἱερεῖς, καὶ εἶπαν· οὔ. Καὶ εἶπεν ᾿Αγγαῖος·
ἐὰν ἅψηται μεμιαμμένος ἢ ἀκάθαρτος ψυχὴ (ἐπὶ ψυχῇ) ἐπὶ παν-
τὸς τούτων, εἰ μιανθήσεται; Καὶ ἀπεκρίθησαν οἱ ἱερεῖς, καὶ εἶ-
¹⁴ παν· μιανθήσεται. Καὶ ἀπεκρίθη ᾿Αγγαῖος, καὶ εἶπεν· οὕτως ὁ
λαὸς οὗτος, καὶ οὕτως τὸ ἔθνος τοῦτο ἐνώπιον ἐμοῦ, λέγει Κύ-
ριος, καὶ οὕτως πάντα τὰ ἔργα τῶν χειρῶν αὐτῶν, καὶ ὃς ἐὰν
ἐγγίσῃ ἐκεῖ, μιανθήσεται ἕνεκεν τῶν λημμάτων αὐτῶν τῶν ὀρ-
θρινῶν· ὀδυνηθήσονται ἀπὸ προσώπου πόνων αὐτῶν, καὶ ἐμι-
¹⁵ σεῖτε ἐν πύλαις ἐλέγχοντας. Καὶ νῦν θέσθε δὴ ἐπὶ τὰς καρ-
δίας ὑμῶν ἀπὸ τῆς ἡμέρας ταύτης καὶ ἐπάνω, πρὸ τοῦ θεῖναι
¹⁶ λίθον ἐπὶ λίθον ἐν τῷ ναῷ Κυρίου, τίνες ἦτε, ὅτε ἐνεβάλλετε εἰς
κυψέλην κριθῆς εἴκοσι σάτα, καὶ ἐγένετο κριθῆς δέκα σάτα, καὶ
εἰσεπορεύεσθε εἰς τὸ ὑπολήνιον ἐξαντλῆσαι πεντήκοντα μετρητάς,
¹⁷ καὶ ἐγένετο εἴκοσι. Ἐπάταξα ὑμᾶς ἐν ἀφορίᾳ καὶ ἐν ἀνεμοφθο-
ρίᾳ, καὶ ἐν χαλάζῃ πάντα τὰ ἔργα τῶν χειρῶν ὑμῶν, καὶ οὐκ
¹⁸ ἐπεστρέψατε πρὸς μέ, λέγει Κύριος. Τάξατε δὴ τὰς καρδίας ὑμῶν
ἀπὸ τῆς ἡμέρας ταύτης καὶ ἐπέκεινα, ἀπὸ τῆς τετράδος καὶ εἰ-
κάδος τοῦ ἐνάτου μηνός, καὶ ἀπὸ τῆς ἡμέρας ἧς ἐθεμελιώθη ὁ
¹⁹ ναὸς Κυρίου· θέσθε ἐν ταῖς καρδίαις ὑμῶν, εἰ ἔτι ἐπιγνωσθήσεται
ἐπὶ τῆς ἄλω, καὶ εἰ ἔτι ἡ ἄμπελος, καὶ ἡ συκῆ, καὶ ἡ ροά, καὶ
τὰ ξύλα τῆς ἐλαίας τὰ οὐ φέροντα καρπόν; ἀπὸ τῆς ἡμέρας
²⁰ ταύτης (καὶ ἐπάνω) εὐλογήσω αὐτά. Καὶ ἐγένετο λόγος Κυρίου
ἐκ δευτέρου πρὸς ᾿Αγγαῖον τὸν προφήτην τετράδι καὶ εἰκάδι τοῦ
²¹ μηνός, λέγων· εἰπὸν πρὸς Ζοροβάβελ τὸν τοῦ Σαλαθιὴλ ἐκ φυλῆς
᾿Ιούδα, λέγων· ἐγὼ σείω τὸν οὐρανὸν καὶ τὴν γῆν, καὶ τὴν θά-
²² λασσαν καὶ τὴν ξηράν, καὶ καταστρέψω θρόνους βασιλέων, καὶ
ἐξολεθρεύσω δύναμιν βασιλέων τῶν ἐθνῶν, καὶ καταστρέψω ἅρ-
ματα καὶ ἀναβάτας, (καὶ καταστρέψω πᾶσαν τὴν δύναμιν αὐτῶν,
καὶ καταβαλῶ τὰ ὅρια αὐτῶν, καὶ ἐνισχύσω τοὺς ἐκλεκτούς
μου,) καὶ καταβήσονται ἵπποι καὶ ἀναβάται αὐτῶν, ἕκαστος
²³ ἐν ῥομφαίᾳ πρὸς τὸν ἀδελφὸν αὐτοῦ. Ἐν τῇ ἡμέρᾳ ἐκείνῃ, λέγει
Κύριος παντοκράτωρ, λήψομαί σε Ζοροβάβελ τὸν δοῦλόν μου, λέ-
γει Κύριος, καὶ θήσομαί σε ὡς σφραγῖδα, ὅτι σὲ ἡρέτισα, λέγει
Κύριος παντοκράτωρ.

                         Α Γ Γ Α Ι Ο Σ. ΙΓ´.