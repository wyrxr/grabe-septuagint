ΚΕΦ. ΑΔ΄.                                ΙΕΖΕΚΗΛ                                1389
τοὺς ἐκ τῶν χωρῶν, καὶ εἰσάξω αὐτοὺς εἰς τὴν γῆν αὐτῶν,
καὶ βοσκήσω αὐτοὺς ἐπὶ τὰ ὄρη ᾿Ισραὴλ, καὶ ἐν ταῖς φάραγξι,
καὶ ἐν πάσῃ κατοικίᾳ τῆς γῆς· ἐν νομῇ ἀγαθῇ βοσκήσω αὐτοὺς, 14
ἐν τῷ ὄρει τῷ ὑψηλῷ ἐν τῷ ὄρει ᾿Ισραὴλ· καὶ ἔσονται αἱ μάνδραι
αὐτῶν ἐκεῖ, καὶ κοιμηθήσονται, καὶ ἐκεῖ ἀναπαύσονται ἐν τρυφῇ
ἀγαθῇ, καὶ ἐν νομῇ πίονι βοσκηθήσονται ἐπὶ τῶν ὀρέων τοῦ ᾿Ι-
σραήλ. ᾿Εγὼ βοσκήσω τὰ πρόβατά μου, καὶ ἐγὼ ἀναπαύσω αὐ- 15
τά, καὶ ἐπιγνώσονται διότι ἐγὼ εἰμι Κύριος· τάδε λέγει Κύριος
Κύριος. Τὸ ἀπολωλὸς ἐκζητήσω, καὶ τὸ πεπλανημένον ἐπιστρέψω, 16
καὶ τὸ συντετριμμένον καταδήσω, καὶ τὸ ἐκλεῖπον ἐνισχύσω, καὶ
τὸ πίον καὶ τὸ ἰσχυρὸν φυλάξω, καὶ βοσκήσω αὐτὰ μετὰ κρί-
ματος. Καὶ ὑμεῖς τὰ πρόβατα, τάδε λέγει Κύριος Κύριος· ἰδοὺ 17
ἐγὼ διακρινῶ ἀναμέσον προβάτου καὶ προβάτου, κριῶν καὶ τρά-
γων. Καὶ οὐχ ἱκανὸν ὑμῖν, ὅτι τὴν καλὴν νομὴν ἐνέμεσθε, καὶ 18
τὰ κατάλοιπα τῆς νομῆς ὑμῶν τοῖς ποσὶν ὑμῶν κατεπατεῖτε,
καὶ τὸ καθεστηκὸς ὕδωρ ἐπίνετε, καὶ τὸ λοιπὸν τοῖς ποσὶν ὑμῶν
ἐταράσσετε; Καὶ τὰ πρόβατά μου τὰ πατήματα τῶν ποδῶν ὑμῶν 19
ἐνέμοντο, καὶ τὸ τεταραγμένον ὕδωρ ὑπὸ τῶν ποδῶν ὑμῶν ἔπι-
νον; Διὰ τοῦτο τάδε λέγει Κύριος ὁ Θεὸς πρὸς αὐτούς· ἰδοὺ 20
ἐγὼ εἰμι διακρινῶ ἀναμέσον προβάτου ἰσχυροῦ καὶ ἀναμέσον
προβάτου ἀσθενοῦς. ᾿Επὶ ταῖς πλευραῖς καὶ τοῖς ὤμοις ὑμῶν δι- 21
ωθεῖσθε, καὶ τοῖς κέρασιν ὑμῶν ἐκερατίζετε, καὶ πᾶν τὸ ἐκλεῖ-
πον ἐξεθλίβετε. Καὶ σώσω τὰ πρόβατά μου, καὶ οὐκέτι ἔσονται 22
ἔτι εἰς προνομήν, καὶ κρινῶ ἀναμέσον κριοῦ πρὸς κριὸν, καὶ ἀνα- 23
στήσω ἐπ᾿ αὐτοὺς ποιμένα ἕνα, καὶ ποιμανεῖ αὐτοὺς, τὸν δοῦλόν
μου Δαυίδ· αὐτὸς ποιμανεῖ αὐτοὺς, καὶ ἔσται αὐτῶν ποιμήν, καὶ 24
ἐγὼ Κύριος ἔσομαι αὐτοῖς εἰς Θεὸν, καὶ Δαυὶδ ἄρχων ἐν μέσῳ
αὐτῶν· ἐγὼ Κύριος ἐλάλησα. Καὶ διαθήσομαι τῷ Δαυὶδ διαθή- 25
κην εἰρήνης, καὶ ἀφανιῶ θηρία πονηρὰ ἀπὸ τῆς γῆς, καὶ κατοι-
κήσουσιν ἐν τῇ ἐρήμῳ, καὶ ὑπνώσουσιν ἐν τοῖς δρυμοῖς. Καὶ δώσω 26
αὐτοὺς κύκλῳ τοῦ ὄρους μου· καὶ ἀποστελῶ τὸν ὑετὸν, ὑετὸν
εὐλογίας αὐτοῖς. Καὶ τὰ ξύλα τοῦ πεδίου ἀποδώσει τὸν καρπὸν 27
αὐτῶν, καὶ ἡ γῆ δώσει τὴν ἰσχὺν αὐτῆς, καὶ κατοικήσουσιν ἐπὶ
τῆς γῆς αὐτῶν ἐν ἐλπίδι εἰρήνης, καὶ γνώσονται ὅτι ἐγὼ εἰμι
Κύριος, ἐν τῷ συντρίψαι με τὸν ζυγὸν τοῦ κλοιοῦ αὐτῶν· καὶ ἐ-
ξελοῦμαι αὐτοὺς ἐκ χειρὸς τῶν καταδουλωσαμένων αὐτοὺς, καὶ 28