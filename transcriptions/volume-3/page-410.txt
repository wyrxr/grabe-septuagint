1348 Ι Ε Ζ Ε Κ Ι Η Λ ΚΕΦ. ΙΔʹ.
8 χεται ἐν αὐτῷ. Καὶ στηριῶ τὸ πρόσωπόν μου ἐπὶ τὸν ἄνθρωπον
ἐκεῖνον, καὶ θήσω αὐτὸν εἰς ἔρημον καὶ εἰς ἀφανισμὸν, καὶ ἐξαρῶ
αὐτὸν ἐκ μέσου τοῦ λαοῦ μου, καὶ ἐπιγνώσεσθε, ὅτι ἐγὼ Κύριος.
9 Καὶ ὁ προφήτης ἐὰν πλανηθῇ καὶ λαλήσῃ λόγον, ἐγὼ Κύριος ἐπλά-
νησα τὸν προφήτην ἐκεῖνον, καὶ ἐκτενῶ τὴν χεῖρά μου ἐπ᾿ αὐτὸν,
10 καὶ ἀφανιῶ αὐτὸν ἐκ μέσου τοῦ λαοῦ μου ᾿Ισραὴλ, καὶ λήψονται
τὴν ἀδικίαν αὐτῶν· κατὰ τὸ ἀδίκημα τοῦ ἐπερωτῶντος· καὶ κατὰ
11 τὸ ἀδίκημα ὁμοίως τῷ προφήτῃ ἔσται, ὅπως μὴ πλανᾶται ἔτι ὁ
οἶκος ᾿Ισραὴλ ἀπ᾿ ἐμοῦ, καὶ ἵνα μὴ μιαίνωνται ἔτι ἐν πᾶσι τοῖς
παραπτώμασιν αὐτῶν, καὶ ἔσονται μοι εἰς λαὸν, καὶ ἐγὼ ἔσομαι
12 αὐτοῖς εἰς Θεὸν, λέγει ᾿Αδωναΐ Κύριος· καὶ ἐγένετο λόγος Κυρίου
13 πρὸς μὲ, λέγων· υἱὲ ἀνθρώπου, γῆ ἐὰν ἁμάρτῃ μοι τοῦ παραπεσεῖν
παράπτωμα, καὶ ἐκτενῶ τὴν χεῖρά μου ἐπ᾿ αὐτὴν, καὶ συντρίψω ἀπ᾿
αὐτῆς στήριγμα ἄρτου, καὶ ἐξαποστελῶ ἐπ᾿ αὐτὴν λιμὸν, καὶ ἐξαρῶ
14 ἀπ᾿ αὐτῆς ἄνθρωπον καὶ κτήνη. Καὶ ἐὰν ὦσιν οἱ τρεῖς ἄνδρες οὗ-
τοι ἐν μέσῳ αὐτῆς, Νῶε καὶ Δανιὴλ καὶ ᾿Ιὼβ, οὗτοι ἐν τῇ δικαιο-
15 σύνη αὐτῶν σωθήσονται, λέγει ᾿Αδωναΐ Κύριος. ᾿Εὰν δὲ καὶ θηρία
πονηρὰ ἐπαγάγω ἐπὶ τὴν γῆν, καὶ τιμωρήσομαι αὐτὴν, καὶ ἔσται
εἰς ἀφανισμὸν, καὶ οὐκ ἔσται ὁ διοδεύων ἀπὸ προσώπου τῶν θη-
16 ρίων, καὶ οἱ τρεῖς ἄνδρες οὗτοι ἐν μέσῳ αὐτῆς ὦσι· ζῶ ἐγὼ, λέ-
γει Κύριος, εἰ υἱοὶ καὶ θυγατέρες αὐτῶν σωθήσονται, ἀλλ᾿ ἢ αὐτοὶ
17 μόνοι σωθήσονται, ἡ δὲ γῆ ἔσται εἰς ὄλεθρον. ῎Η καὶ ἐὰν ῥομ-
φαίαν ἐπαγάγω ἐπὶ τὴν γῆν ἐκείνην, καὶ εἴπω, ῥομφαία διελθάτω
18 διὰ τῆς γῆς, καὶ ἐξαρῶ ἐξ αὐτῆς ἄνθρωπον καὶ κτῆνος, καὶ οἱ τρεῖς
ἄνδρες οὗτοι ἐν μέσῳ αὐτῆς ὦσι, ζῶ ἐγὼ, λέγει ᾿Αδωναΐ Κύριος,
οὐ μὴ ῥύσωνται υἱοὺς ἢ θυγατέρας, ἀλλ᾿ ἢ αὐτοὶ μόνοι σωθήσον-
19 ται. ῎Η καὶ θάνατον ἐπάγω ἐπὶ τὴν γῆν ἐκείνην, καὶ ἐκχεῶ τὸν
θυμόν μου ἐπ᾿ αὐτὴν ἐν αἵματι, τοῦ ἐξολεθρεῦσαι ἐξ αὐτῆς ἄνθρωπον
20 καὶ κτῆνος, καὶ Νῶε καὶ Δανιὴλ καὶ ᾿Ιὼβ ἐν μέσῳ αὐτῆς ὦσι, ζῶ
ἐγὼ, λέγει ᾿Αδωναΐ Κύριος, ἐὰν υἱοὶ ἢ θυγατέρες ὑπολειφθῶσιν
αὐτοῖς, αὐτοὶ ἐν τῇ δικαιοσύνη αὐτῶν ῥύσονται τὰς ψυχὰς αὐτῶν.
21 Τάδε λέγει ᾿Αδωναΐ Κύριος· ἐὰν δὲ καὶ τὰς τέσσαρας ἐκδικήσεις
μου τὰς πονηρὰς, ῥομφαίαν, καὶ λιμὸν, καὶ θηρία πονηρὰ, καὶ θά-
νατον ἐπαποστελῶ ἐπὶ ῾Ιερουσαλὴμ τοῦ ἐξολεθρεῦσαι ἐξ αὐτῆς ἀν-
22 θρωπον καὶ κτῆνος. Καὶ ἰδοὺ ὑπολελειμμένοι ἐν αὐτῇ οἱ ἀνασεσω-
σμένοι ἐξ αὐτῆς, οἳ ἐξάγουσιν υἱοὺς καὶ θυγατέρας, αὐτοὶ ἐκπο-