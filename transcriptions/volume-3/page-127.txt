ΠΑΡΟΙΜΙΑΙ.
ΚΕΦΑΛΑΙΟΝ. Α΄. Ι.
ΠΑΡΟΙΜΙΑΙ Σαλωμῶντος υἱοῦ Δαυΐδ, ὃς ἐβασίλευσεν ἐν Ἰσ- 1
ραήλ, γνῶναι σοφίαν καὶ παιδείαν, νοῆσαί τε λόγους φρονήσεως, 2
δέξασθαί τε στροφὰς λόγων, νοῆσαι τὸ δικαιοσύνην ἀληθῆ, καὶ κρί- 3
μα κατευθύνειν· ἵνα δῷ ἀκάκοις πανουργίαν, παιδὶ δὲ νέῳ αἴσθη- 4
σιν τε καὶ ἔννοιαν. Τῶν τε γὰρ ἀκούσας σοφὸς σοφώτερος ἔσται, 5
ὁ δὲ νοήμων κυβέρνησιν κτήσεται· νοήσει τε παραβολὴν καὶ σκοτει- 6
νὸν λόγον, ῥήσεις τε σοφῶν καὶ αἰνίγματα. Ἀρχὴ σοφίας φόβος 7
Κυρίου, (σύνεσις δὲ ἀγαθὴ πᾶσι τοῖς ποιοῦσιν αὐτήν· εὐσέβεια δὲ
εἰς Θεὸν ἀρχὴ αἰσθήσεως)· σοφίαν δὲ καὶ παιδείαν ἀσεβεῖς ἐξουθε-
νήσουσιν. Ἄκουε υἱὲ παιδείαν πατρός σου, καὶ μὴ ἀπώσῃ θεσμοὺς 8
μητρός σου· στέφανον γὰρ χαρίτων ἔξῃ σῇ κορυφῇ, καὶ κλοιὸν χρύ- 9
σεον περὶ σῷ τραχήλῳ. Υἱὲ μὴ σε πλανήσωσιν ἄνδρες ἀσεβεῖς, 10
μηδὲ βουληθῇς, ἐὰν παρακαλέσωσί σε, λέγοντες· ἐλθὲ μεθ᾿ ἡμῶν, 11
κοινωνήσωμεν αἵματος· κρύψωμεν δὲ εἰς γῆν ἄνδρα δίκαιον ἀδίκως,
καταπίωμεν δὲ αὐτὸν ὥσπερ ᾅδης ζῶντα, καὶ ἄρωμεν αὐτοῦ τὴν 12
μνήμην ἐκ γῆς, τὴν κτῆσιν αὐτοῦ τὴν πολυτελῆ καταλαβώμεθα, 13
πλήσωμεν δὲ οἴκους ἡμετέρους σκύλων. Τὸν δὲ σὸν κλῆρον βάλε 14
ἐν ἡμῖν· κοινὸν δὲ βαλλάντιον κτησώμεθα πάντες, καὶ μαρσίππιον
ἓν γενηθήτω ἡμῖν. Μὴ πορευθῇς ἐν ὁδῷ μετ᾿ αὐτῶν· ἐκκλινον δὲ 15
τὸν σὸν πόδα ἐκ τῶν τρίβων αὐτῶν. Οἱ γὰρ πόδες αὐτῶν εἰς κα- 16
κίαν τρέχουσι, καὶ ταχινοί εἰσι τοῦ ἐκχέαι αἷμα· οὐ γὰρ ἀδίκως 17
ἐκτείνεται δίκτυα πτερωτοῖς. Αὐτοὶ γὰρ οἱ φόνου μετέχοντες, θη- 18
σαυρίζουσιν ἑαυτοῖς κακά· (ἡ δὲ καταστροφὴ ἀνδρῶν παρανόμων
κακή). Αὗται αἱ ὁδοί εἰσι πάντων τῶν συντελούντων τὰ ἄνομα· 19
τῇ γὰρ ἀσεβείᾳ τὴν ἑαυτῶν ψυχὴν ἀφαιροῦνται. Σοφία ἐν ἐξόδοις 20
ὑμνεῖται, ἐν δὲ πλατείαις παρρησίαν ἄγει· ἐπ᾿ ἄκρων (δὲ) τει- 21
χέων κηρύσσεται, (ἐπὶ δὲ πύλαις δυναστῶν παρεδρεύει,) ἐπὶ δὲ πύ-
λαις πόλεως θαρροῦσα λέγει· ὅσον ἂν χρόνον ἄκακοι ἔχωνται τῆς 22
δικαιοσύνης, οὐκ αἰσχυνθήσονται· οἱ δὲ ἄφρονες τῆς ὕβρεως ὄντες
(Τόμ. Γ΄.)