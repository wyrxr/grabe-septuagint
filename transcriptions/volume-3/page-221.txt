ΚΕΦ. ΚΗʹ. ΚΘʹ.                     Η Σ Α Ι Α Σ                                1159
ἀσεβῶν ἀναστήσεται Κύριος, καὶ ἔσται ἐν τῇ φάραγγι Γαβαὼν,
μετὰ θυμοῦ ποιήσει τὰ ἔργα αὐτοῦ, πικρίας ἔργον· ὁ δὲ θυμὸς
αὐτοῦ ἀλλοτρίως χρήσεται, καὶ ἡ πικρία αὐτοῦ ἀλλοτρία. Καὶ 22
ὑμεῖς μὴ εὐφρανθῆτε, μηδὲ ἰσχυάτωσαν ὑμῶν οἱ δεσμοί·
διότι συντετελεσμένα καὶ συντετμημένα πράγματα ἤκουσα παρὰ
Κυρίου Κυρίου Σαβαώθ, ἃ ποιήσει ἐπὶ πᾶσαν τὴν γῆν. Ἐνω- 23
τίζεσθε καὶ ἀκούσατε τῆς φωνῆς μου, προσέχετε καὶ ἀκούετε
τοὺς λόγους μου. Μὴ ὅλην τὴν ἡμέραν μέλλει ὁ ἀροτριῶν ἀ- 24
ροτριᾷν; ἢ σπόρον προετοιμάσει, πρὶν ἐργάσασθαι τὴν γῆν; Οὐχ 25
ὅταν ὁμαλίσῃ αὐτῆς τὸ πρόσωπον, πρῶτον σπείρει μικρὸν μελάν-
θιον καὶ κύμινον, καὶ πάλιν σπείρει πυρὸν, καὶ κριθὴν, καὶ
ζέαν ἐν τοῖς ὁρίοις σου; Καὶ παιδιόθη χρίματι Θεοῦ σου, καὶ 26
εὐφρανθήσῃ. Οὐ γὰρ μετὰ σκληρότητος καθαίρεται τὸ μελάνθιον, 27
οὐδὲ τροχὸς ἁμάξης περιάξει ἐπὶ τὸ κύμινον· ἀλλὰ ῥάβδῳ ἐκτινάσ-
σεται τὸ μελάνθιον, τὸ δὲ κύμινον βακτηρίᾳ. Μετὰ ἄρτου βρωθή- 28
σεται· οὐ γὰρ εἰς τὸν αἰῶνα ἐγὼ ὑμῖν ὀργισθήσομαι, οὐδὲ φωνὴ τῆς
πικρίας μου καταπατήσει ὑμᾶς. Καὶ ταῦτα παρὰ Κυρίου Σαβαὼθ 29
ἐξῆλθε τὰ τέρατα, βουλεύσασθε, ὑψώσατε ματαίαν παράκλησιν.

ΚΕΦ. ΚΘʹ. ΧΧΙΧ.

ΟΥΑΙ πόλις Ἀριὴλ, ἣν Δαυὶδ ἐπολέμησε· συναγάγετε γε- 1
νήματα ἐνιαυτὸν ἐπ’ ἐνιαυτὸν, ἑορταὶ συγκορυθθήσονται· φάγεσθε
γὰρ σὺν Μωάβ. Ἐκθλίψω γὰρ Ἀριὴλ· καὶ ἔσται αὐτῆς ἡ ἰσχὺς 2
καὶ ὁ πλοῦτος ἐμοὶ, καὶ κυκλώσω ὡς Δαυὶδ ἐπὶ σὲ, καὶ βαλῶ 3
περὶ σὲ χάρακα, καὶ θήσω περὶ σὲ πύργους, καὶ ταπεινωθήσονται 4
οἱ λόγοι σου εἰς τὴν γῆν, καὶ εἰς τὴν γῆν οἱλόγοι σου δύσον-
ται· καὶ ἔσται ὡς οἱ φωνοῦντες ἐκ τῆς γῆς ἡ φωνή σου, καὶ
πρὸς τὸ ἔδαφος ἡ φωνή σου ἀσθενήσει. Καὶ ἔσται ὡς κονιορτὸς 5
ἀπὸ τροχοῦ ὁ πλοῦτος τῶν ἀσεβῶν, καὶ ὡς -χνοῦς φερόμενος
τὸ πλῆθος τῶν καταδυναστευόντων σε, καὶ ἔσται ὡς στιγμὴ πα-
ραχρῆμα παρὰ Κυρίου Σαβαώθ· ἐπισκοπὴ γὰρ ἔσται μετὰ βρον- 6
τῆς καὶ σεισμοῦ καὶ φωνῆς μεγάλης καταιγὶς φερομένη, καὶ φλὸξ
πυρὸς κατεσθίουσα. Καὶ ἔσται ὡς ὁ ἐνυπνιαζόμενος ἐνύπνιον νυ- 7
κτὸς, ὁ πλοῦτος τῶν ἐθνῶν πάντων, ὅσοι ἐπεστράτευσαν ἐπὶ
Ἀριὴλ, καὶ πάντες οἱ στρατευσάμενοι ἐπὶ Ἱερουσαλήμ, καὶ