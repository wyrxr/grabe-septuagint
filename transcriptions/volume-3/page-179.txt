ΑΣΜΑ
ΑΣΜΑΤΩΝ.

ΚΕΦΑΛΑΙΟΝ Α΄. Ι.

ἎΣΜΑ ᾀσμάτων, ὅ ἐστι τῷ Σαλωμών. Φιλησάτω με ἀπὸ
φιλημάτων στόματος αὐτοῦ· ὅτι ἀγαθοὶ μαστοί σου ὑπὲρ οἶνον,
καὶ ὀσμὴ μύρων σου ὑπὲρ πάντα τὰ ἀρώματα. Μύρον ἐκκενωθεν-
ὄνομά σου· διὰ τοῦτο νεάνιδες ἠγάπησάν σε. Εἵλκυσάν με· ὀπίσω
σου εἰς ὀσμὴν μύρων σου δραμοῦμεν. Εἰσήνεγκέ με δ βασιλεὺς εἰς
τὸ ταμιεῖον αὐτοῦ· ἀγαλλιασώμεθα καὶ εὐφρανθῶμεν ἐν σοί, ἀγα-
πήσομεν μαστούς σου ὑπὲρ οἶνον· εὐθύτης ἠγάπησέ σε. Μέλαινά
εἰμι καὶ καλή, θυγατέρες Ἱερουσαλήμ, ὡς σκηνώματα Κηδάρ, ὡς
δέῤῥεις Σαλωμών. Μὴ βλέψητέ με ὅτι ἐγὼ εἰμι μεμελανωμένη,
ὅτι παρέβλεψέ με δ ἥλιος· υἱοὶ μητρός μου ἐμαχέσαντο ἐν ἐμοί,
ἔθεντό με φυλάκισσαν ἐν ἀμπελῶσιν· ἀμπελῶνα ἐμὸν οὐκ ἐφύλα-
ξα. Ἀπάγγειλόν μοι ὃν ἠγάπησεν ἡ ψυχή μου, ποῦ ποιμανεῖς,
ποῦ κοιτάσεις ἐν μεσημβρίᾳ· μήποτε γένωμαι ὡς περιβαλλομένη
ἐπ’ ἀγέλαις ἑταίρων σου. Ἐὰν μὴ γνῷς σεαυτὴν ἡ καλή ἐν γυναι-
ξίν, ἔξελθε σοὶ ἐν πτέρναις τῶν ποιμνίων, καὶ ποίμαινε τὰς ἐρί-
φους σου ἐπὶ σκηνώμασι τῶν ποιμένων (σου). Τῇ ἵππῳ μου ἐν ἄρ-
μασι Φαραὼ ὡμοίωσά σε ἡ πλησίον μου. Τί ὡραιώθησαν σιαγόνες
σου ὡς τρυγόνες, τράχηλός σου ὡς δρύσκοι; Ὁμοιώματα χρυ-
σίου ποιήσομέν σοι μετὰ στιγμάτων τοῦ ἀργυρίου. Ἕως οὗ ὁ βα-
σιλεὺς ἐν ἀνακλίσει αὐτοῦ, νάρδος μου ἔδωκεν ὀσμὴν αὐτοῦ. Ἀπό-
δεσμος τῆς στακτῆς ἀδελφιδός μου ἐμοί, ἀνάμεσον τῶν μαστῶν
μου αὐλισθήσεται· βότρυς τῆς Κύπρου ἀδελφιδός μου ἐμοί, ἐν ἀμ-
πελῶσιν Ἐγγαδδί. Ἰδοὺ εἶ καλή ἡ πλησίον μου, ἰδοὺ εἶ καλή·
ὀφθαλμοί σου περιστεραί. Ἰδοὺ εἶ καλὸς ὁ ἀδελφιδός μου, καὶ γε
ὡραῖος· πρὸς κλίνη ἡμῶν σύσκιος, δοκοὶ οἴκων ἡμῶν κέδροι, φα-
τνώματα ἡμῶν κυπάρισσοι.