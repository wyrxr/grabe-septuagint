1094 ΠΑΡΟΙΜΙΑΙ. ΚΕΦ. ΚΔ'.
7 λόγοις αὐτοῦ, ἵνα μὴ ἐλέγξῃ σε, καὶ ψευδὴς γένη. Δύο αἰτοῦμαι
8 παρὰ σοῦ, μὴ ἀφέλῃς μου χάριν, πρὸ τοῦ ἀποθανεῖν με· μάταιον
9 μοι δῷς· σύνταξον δέ μοι (πάντα) τὰ δέοντα καὶ αὐτάρκη· ἵνα μὴ
10 πλησθείς, ψευδὴς γένωμαι, καὶ εἴπω· τίς με ὁρᾷ; ἢ πενηθεὶς κλέ-
11 ψω, καὶ ὀμόσω τὸ ὄνομα τοῦ Θεοῦ. Μὴ παραδῷς οἰκέτην εἰς χεῖ-
12 ρας δεσπότου, μήποτε καταράσηταί σε, καὶ ἀφανισθῇς. Ἔκγονον
    κακὸν πατέρα καταρᾶται, τὴν δὲ μητέρα οὐκ εὐλογεῖ. Ἔκγονον
13 κακὸν δίκαιον ἑαυτὸν κρίνει, τὴν δὲ ἔξοδον αὐτοῦ οὐκ ἀπένιψεν.
    Ἔκγονον κακὸν ὑψηλοὺς ὀφθαλμοὺς ἔχει, τοῖς δὲ βλεφάροις αὐτοῦ
14 ἐπαίρεται. Ἔκγονον κακὸν μαχαίρας τοὺς ὀδόντας ἔχει, καὶ τὰς
    μύλας, τομίδας· ὥστε ἀναλίσκειν τοὺς ἀσθενεῖς ἀπὸ τῆς γῆς, καὶ
23 τοὺς πένητας αὐτῶν ἐξ ἀνθρώπων. Ταῦτα δὲ λέγω ὑμῖν τοῖς σο-
24 φοῖς ἐπιγινώσκειν· αἰδεῖσθαι πρόσωπον, οὐ καλὸν ἐν κρίσει. Ὁ
    εἰπὼν τὸν ἀσεβῆ, δίκαιός ἐστιν, ἐπικατάρατος λαοῖς ἔσται καὶ μι-
25 σητὸς εἰς ἔθνη· οἱ δὲ ἐλέγχοντες βελτίους φανοῦνται, ἐπ’ αὐτοὺς
26 δὲ ἥξει εὐλογία ἀγαθή. Χείλη δὲ φιλήσουσιν, ἀποκρινόμενα λό-
27 γους ἀγαθούς. Ἑτοίμαζε εἰς τὴν ἔξοδον τὰ ἔργα σου, καὶ παρα-
    σκευάζου εἰς τὸν ἀγρόν, καὶ πορεύου κατόπισθέν μου, καὶ ἀνοικο-
28 δομήσεις τὸν οἶκόν σου. Μὴ ἴσθι ψευδὴς μάρτυς ἐπὶ σὸν πολίτην,
29 μηδὲ πλατύνου σοῖς χείλεσι. Μὴ εἴπῃς· ὃν τρόπον ἐχρήσατό μοι,
30 χρήσομαι αὐτῷ, τίσομαι δὲ αὐτὸν ἃ με ἠδίκησεν. Ὥσπερ γεώρ-
    γιον ἀνὴρ ἄφρων, καὶ ὥσπερ ἀμπελὼν ἄνθρωπος ἐνδεὴς φρενῶν·
31 ἐὰν ἀφῇς αὐτόν, χερσωθήσεται, καὶ χορτομανήσει ὅλος, καὶ γίνε-
32 ται ἐκλελειμμένος, οἱ δὲ φραγμοί τῶν λίθων αὐτοῦ κατασκάπτον-
    ται. Ὕστερον ἐγὼ μετενόησα· ἐπέβλεψα τοῦ ἐκδέξασθαι παιδείαν.
33 Ὀλίγον νυστάζω, ὀλίγον δὲ καθυπνῶ, ὀλίγον δὲ ἐναγκαλίζομαι
34 χερσὶ στήθη. Ἐὰν δὲ τοῦτο ποιῇς, ἥξει προπορευομένη ἡ πενία
15 σου, καὶ ἡ ἔνδειά σου ὥσπερ ἀγαθὸς δρομεύς. Τῇ βδέλλῃ τρεῖς
    θυγατέρες ἦσαν ἀγαπήσει ἀγαπώμεναι, καὶ αἱ τρεῖς αὗται οὐκ
    ἐνεμπίμπλασαν αὐτήν, καὶ ἡ τετάρτη οὐκ ἠρκέσθη εἰπεῖν, ἱκανόν·
16 ᾅδης, καὶ ἔρως γυναικός, (καὶ τάρταρος) καὶ γῆ οὐκ ἐμπιπλαμέ-
17 νη ὕδατος, καὶ ὕδωρ καὶ πῦρ οὐ μὴ εἴπωσιν, ἀρκεῖ. Ὀφθαλμὸν
    καταγελοῦντα πατρός, καὶ ἀτιμάζοντα γῆρας μητρός, ἐκκολάψαι-
    σαν αὐτὸν κόρακες ἐκ τῶν φαράγγων, καὶ καταφάγοισαν αὐτὸν
18 νεοσσοὶ ἀετῶν. Τρία δέ ἐστιν ἀδύνατά μοι νοῆσαι, καὶ τὸ τέταρ-