ΚΕΦ. ΜΒ΄. ΜΓ΄. IΕΡΕΜΙΑΣ 1295
Ἱερουσαλὴμ ἅπαντα τὰ κακά, ἃ ἐλάλησα ἐπ᾿ αὐτούς· ἀνθ᾿ ὧν
ἐλάλησα πρὸς αὐτούς, καὶ οὐκ ἤκουσαν, καὶ ἐκάλεσα αὐτούς, καὶ
οὐκ ἀπεκρίθησαν. Καὶ τῷ οἴκῳ Ῥηχὰβ εἶπεν Ἱερεμίας· Διὰ τοῦ- 18
το οὕτως εἶπε Κύριος τῶν δυνάμεων ὁ Θεὸς Ἰσραήλ· Ἐπειδὴ
ἤκουσαν οἱ υἱοὶ Ἰωναδὰβ υἱοῦ Ῥηχὰβ τὴν ἐντολὴν Ἰωναδὰβ
τοῦ πατρὸς αὐτῶν, καὶ ἐφύλαξαν συμπάσας τὰς ἐντολὰς αὐτοῦ,
ποιεῖν κατὰ πάντα ὅσα ἐνετείλατο αὐτοῖς ὁ πατὴρ αὐτῶν. Διὰ 19
τοῦτο τάδε λέγει Κύριος τῶν δυνάμεων ὁ Θεὸς Ἰσραήλ· οὐ μὴ ἐκ-
λείπῃ ἀνὴρ τῶν υἱῶν Ἰωναδὰβ υἱοῦ Ῥηχὰβ παρεστηκὼς κατὰ
πρόσωπόν μου πάσας τὰς ἡμέρας τῆς γῆς.

ΚΕΦ. ΜΓ΄. XLIII.

ΚΑὶ ἐγένετο ΕΝ ΤΩ ΕΝΙΑΥΤΩ ΤΩ ΤΕΤΑΡΤΩ ΙΩ- 1
ΑΚΕΙΜ υἱοῦ Ἰωσίου βασιλέως Ἰούδα, ἐγενήθη λόγος Κυρίου
πρὸς μέ, λέγων. Λάβε σεαυτῷ χάρτην βιβλίου, καὶ γράψον 2
ἐπ᾿ αὐτοῦ πάντας τοὺς λόγους, οὓς ἐχρημάτισα πρὸς σὲ ἐπὶ Ἰσ-
ραὴλ καὶ ἐπὶ Ἰούδα, καὶ ἐπὶ πάντα τὰ ἔθνη, ἀφ᾿ ἧς ἡμέρας λαλή-
σαντός μου πρὸς σὲ ἀφ᾿ ἡμερῶν Ἰωσία βασιλέως Ἰούδα, καὶ ἕως
τῆς ἡμέρας ταύτης Ἴσως ἀκούσεται οἶκος Ἰούδα πάντα τὰ 3
κακά, ἃ ἐγὼ λογίζομαι ποιῆσαι αὐτοῖς, ἵνα ἀποστραφῶσιν ἕ-
καστος ἀπὸ τῆς ὁδοῦ αὐτοῦ τῆς πονηρᾶς, καὶ ἵλεως ἔσομαι
ταῖς ἀδικίαις αὐτῶν καὶ ταῖς ἁμαρτίαις αὐτῶν. Καὶ ἐκάλεσεν 4
Ἱερεμίας τὸν Βαροὺχ υἱὸν Νηρίου, καὶ ἔγραψε Βαροὺχ ἀπὸ στόματος
Ἱερεμίου πάντας τοὺς λόγους Κυρίου, οὓς ἐχρημάτισε πρὸς αὐ-
τὸν εἰς χαρτίον βιβλίου. Καὶ ἐνετείλατο Ἱερεμίας τῷ Βαρούχ, 5
λέγων· ἐγὼ φυλάσσομαι, καὶ οὐ μὴ δύνομαι εἰσελθεῖν εἰς οἶκον
Κυρίου· καὶ εἰσελεύσῃ σύ, καὶ ἀναγνώσῃ ἐν τῷ χάρτῃ τούτῳ 6
ἐν ᾧ ἔγραψας ἐκ τοῦ στόματός μου τοὺς λόγους Κυρίου, εἰς τὰ
ὦτα τοῦ λαοῦ ἐν οἴκῳ Κυρίου, ἐν ἡμέρᾳ νηστείας, καὶ ἐν
ὠσὶ παντὸς τοῦ λαοῦ Ἰούδα τῶν ἐρχομένων ἐκ πόλεων αὐτῶν,
ἀνάγνωση αὐτοῖς. Ἴσως πεσεῖται ἔλεος αὐτῶν κατὰ πρόσωπον 7
Κυρίου, καὶ ἀποστρέψουσιν ἕκαστος ἀπὸ τῆς ὁδοῦ αὐτῶν τῆς πο-
νηρᾶς, ὅτι μέγας ὁ θυμὸς Κυρίου καὶ ἡ ὀργή, ἣν ἐλάλησε Κύ-
ριος ἐπὶ τὸν λαὸν τοῦτον. Καὶ ἐποίησε Βαροὺχ υἱὸς Νηρίου 8
κατὰ πάντα ἃ ἐνετείλατο αὐτῷ Ἱερεμίας ὁ προφήτης, τοῦ ἀνα-