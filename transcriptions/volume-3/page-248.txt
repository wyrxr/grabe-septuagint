1186
ΗΣΑΙΑΣ
ΚΕΦ. ΜΕ΄. ΜΣ΄.

22 σωτὴρ, οὐκ ἔστιν (ἄλλος) πάρεξ ἐμοῦ. Ἐπιστράφητε πρὸς μὲ,
καὶ σωθήσεσθε, οἱ ἀπ’ ἐσχάτου τῆς γῆς· ἐγὼ εἰμι ὁ Θεὸς, καὶ
οὐκ ἔστιν ἄλλος (πλὴν ἐμοῦ· δίκαιος καὶ σωτὴρ οὐκ ἔστι πάρεξ
23 ἐμοῦ.) Κατ’ ἐμαυτοῦ ὀμνύω, εἰ μὴ ἐξελεύσεται ἐκ τοῦ στόμα-
τός μου δικαιοσύνη, οἱ λόγοι μου οὐκ ἀποστραφήσονται· ὅτι ἐμοὶ
κάμψει πᾶν γόνυ, καὶ ἐξομολογήσεται πᾶσα γλῶσσα τῷ Θεῷ,
24 λέγων· δικαιοσύνη καὶ δόξα πρὸς αὐτὸν ἥξει· καὶ αἰσχυνθήσον-
25 ται πάντες οἱ ἀφορίζοντες αὐτοὺς, ἀπὸ Κυρίου δικαιωθήσον-
ται, καὶ ἐν τῷ Θεῷ ἐνδοξασθήσονται (καὶ) πᾶν τὸ σπέρμα τῶν
υἱῶν Ἰσραήλ.

ΚΕΦ. Μς΄. XLVI.

1 ΕΠΕΣΕ Βὴλ, συνετερίβη Ναβὼ, ἐγένετο τὰ γλυπτὰ αὐτῶν
εἰς θηρία, καὶ κτήνη· αἴρετε αὐτὰ καταδεδεμένα ὡς φορτίον
2 κοπιῶντι, καὶ πεινῶντι, καὶ ἐκλελυμένῳ, οὐκ ἰσχύοντι ἅμα, οἳ
οὐ μὴ δύνωνται σωθῆναι ἀπὸ πολέμου, αὐτοὶ δὲ αἰχμάλωτοι
3 ἤχθησαν. Ἀκούσατέ μου, οἶκος τοῦ Ἰακὼβ, καὶ πᾶν τὸ κατά-
λοιπον τοῦ Ἰσραὴλ, οἱ αἰρόμενοι ἐκ κοιλίας, καὶ παιδευόμενοι
4 ἀπὸ παιδίου ἕως γήρους· ἐγώ εἰμι, καὶ ἕως ἂν καταγηράση-
τε, ἐγώ εἰμι, ἐγὼ ἀνέχομαι ὑμῶν, ἐγὼ ἐποίησα, καὶ ἐγὼ ἀ-
5 νήσω, καὶ ἐγὼ ἀναλήψομαι, καὶ σώσω ὑμᾶς. Τίνι με ὡμοιώ-
6 σατε; ἴδετε, τεχνάσασθε οἱ πλανώμενοι, οἱ συμβαλλόμενοι χρυ-
σίον ἐκ μαρσιππίου, καὶ ἀργύριον ἐν ζυγῷ, στήσουσιν ἐν σταθμῷ,
καὶ μισθωσάμενοι χρυσοχόον ἐποίησαν χειροποίητα, καὶ κύψαν-
7 τες προσκυνοῦσιν αὐτοῖς. Αἴρουσιν αὐτὸ ἐπὶ τοῦ ὤμου, καὶ πο-
ρεύονται· ἐὰν δὲ θῶσιν αὐτὸ ἐπὶ τοῦ τόπου αὐτοῦ, μένει, οὐ μὴ
κινηθῇ· καὶ ὃς ἂν βοήσῃ πρὸς αὐτὸν, οὐ μὴ ἀκούσῃ, ἀπὸ κακῶν
8 οὐ μὴ σώσῃ αὐτόν. Μνήσθητε ταῦτα, καὶ στενάξατε, μετανοή-
9 σατε οἱ πεπλανημένοι, ἐπιστρέψατε τῇ καρδίᾳ, καὶ μνήσθητε τὰ
πρότερα ἀπὸ τοῦ αἰῶνος. ὅτι ἐγώ εἰμι ὁ Θεὸς, καὶ οὐκ ἔστιν
10 ἔτι πλὴν ἐμοῦ, ἀναγγέλλων πρότερον τὰ ἔσχατα πρὶν αὐτὰ γε-
νέσθαι, καὶ ἅμα συνετελέσθη· καὶ εἶπα, πᾶσά μου ἡ βουλὴ στή-
11 σεται, καὶ πάντα ὅσα βεβούλευμαι, ποιήσω. Καλῶν ἀπ’ ἀνατολῶν
πετεινὸν, καὶ ἀπὸ γῆς πόῤῥωθεν περὶ ὧν βεβούλευμαι, ἐλάλησα,
καὶ ἤγαγον· ἔκτισα καὶ ἐποίησα, ἤγαγον αὐτὸν, καὶ εὐώδωσα
12 τὴν ὁδὸν αὐτοῦ. Ἀκούσατέ μου οἱ ἀπολωλεκότες τὴν καρδίαν,