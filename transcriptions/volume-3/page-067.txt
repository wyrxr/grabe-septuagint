ΨΑΛΜ. ΠΖ΄. ΠΗ΄.                                  ΨΑΛΤΗΡΙΟΝ.
κρυψας ἀπ᾿ ἐμοῦ φίλον καὶ πλησίον·                         καὶ τοὺς γνωστούς μου ἀπὸ 1005
ταλαιπωρίας.

                                          ΨΑΛΜ. ΠΗ΄. LXXXVIII.

ΣΥΝΕΣΕΩΣ Αἰθὰν τῷ ᾿Εζραΐτῃ. Τὰ ἐλέη Κυρίου εἰς τὸν 1.2
αἰῶνα ᾄσομαι· εἰς γενεὰν καὶ γενεὰν ἀπαγγελῶ τὴν ἀλήθειάν σου
ἐν τῷ στόματί μου. Ὅτι εἶπας, εἰς τὸν αἰῶνα ἔλεος οἰκοδομηθή- 3
σεται· ἐν τοῖς οὐρανοῖς ἑτοιμασθήσεται ἡ ἀλήθειά σου ἐν αὐτοῖς.
Διεθέμην διαθήκην τοῖς ἐκλεκτοῖς μου, ὤμοσα Δαυΐδ τῷ δούλῳ 4
μου· ἕως τοῦ αἰῶνος ἑτοιμάσω τὸ σπέρμα σου, καὶ οἰκοδομήσω 5
εἰς γενεὰν καὶ γενεὰν τὸν θρόνον σου. Διάψαλμα. ᾿Εξομολογή- 6
σονται οἱ οὐρανοὶ τὰ θαυμάσιά σου Κύριε, καὶ γὰρ τὴν ἀλήθειάν
σου ἐν ἐκκλησίᾳ ἁγίων. Ὅτι τίς ἐν νεφέλαις ἰσωθήσεται τῷ Κυ- 7
ρίῳ; ὁμοιωθήσεται τῷ Κυρίῳ ἐν υἱοῖς Θεοῦ; Ὁ Θεὸς ἐνδοξαζό- 8
μενος ἐν βουλῇ ἁγίων, μέγας καὶ φοβερὸς (ἐστιν) ἐπὶ πάντας τοὺς
περικύκλῳ αὐτοῦ. Κύριε ὁ Θεὸς τῶν δυνάμεων τίς ὅμοιός σοι; 9
δυνατὸς εἶ Κύριε, καὶ ἡ ἀλήθειά σου κύκλῳ σου. Σὺ δεσπόζεις τοῦ 10
κράτους τῆς θαλάσσης· τὸν δὲ σάλον τῶν κυμάτων αὐτῆς σὺ κα-
ταπραΰνεις. Σὺ ἐταπείνωσας, ὡς τραυματίαν, ὑπερήφανον· ἐν τῷ 11
βραχίονι τῆς δυνάμεώς σου διεσκόρπισας τοὺς ἐχθρούς σου. Σοί 12
εἰσιν οἱ οὐρανοί, καὶ σή ἐστιν ἡ γῆ· τὴν οἰκουμένην καὶ τὸ πλή-
ρωμα αὐτῆς σὺ ἐθεμελίωσας. Τὸν Βορρᾶν καὶ τὴν θάλασσαν σὺ 13
ἔκτισας· Θαβὼρ καὶ Ἑρμὼν ἐν τῷ ὀνόματί σου ἀγαλλιάσονται.
Σὸς ὁ βραχίων μετὰ δυναστείας· κραταιωθήτω ἡ χείρ σου, ὑψω- 14
θήτω ἡ δεξιά σου. Δικαιοσύνη καὶ κρῖμα ἑτοιμασία τοῦ θρόνου 15
σου· ἔλεος καὶ ἀλήθεια προπορεύσονται πρὸ προσώπου σου. Μα- 16
κάριος ὁ λαὸς ὁ γινώσκων ἀλαλαγμόν· Κύριε ἐν τῷ φωτὶ τοῦ προ-
σώπου σου πορεύσονται· καὶ ἐν τῷ ὀνόματί σου ἀγαλλιάσονται 17
ὅλην τὴν ἡμέραν, καὶ ἐν τῇ δικαιοσύνῃ σου ὑψωθήσονται. Ὅτι 18
καύχημα τῆς δυνάμεως αὐτῶν εἶ σύ, καὶ ἐν τῇ εὐδοκίᾳ σου ὑψω-
θήσεται τὸ κέρας ἡμῶν· Ὅτι τοῦ Κυρίου ἡ ἀντίληψις ἡμῶν, καὶ 19
τοῦ ἁγίου Ἰσραὴλ βασιλέως ἡμῶν. Τότε ἐλάλησας ἐν ὁράσει τοῖς 20
ἁγίοις σου, καὶ εἶπας· ἐθέμην βοήθειαν ἐπὶ δυνατόν, ὕψωσα ἐκλε-
κτὸν ἐκ τοῦ λαοῦ μου· εὗρον Δαυΐδ τὸν δοῦλόν μου, ἐν ἐλαίῳ ἁγίῳ 21
μου ἔχρισα αὐτόν. Ἡ γὰρ χείρ μου συναντιλήψεται αὐτῷ, καὶ ὁ 22