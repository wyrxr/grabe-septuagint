ΤΩΒΙΤ.

ΚΕΦΑΛΑΙΟΝ Α΄.

ΒΙΒΛΟΣ λόγων Τωβὶτ, τοῦ Τωβιὴλ, τοῦ Ἀνανιὴλ, τοῦ Ἀ- 1
δουλὴ, τοῦ Γαβαὴλ, ἐκ τοῦ σπέρματος Ἀσιὴλ, ἐκ τῆς φυλῆς
Νεφθαλείμ, ὃς ἠχμαλωτεύθη ἐν ἡμέραις Ἐνεμεσσάρου τοῦ βασι- 2
λέως Ἀσσυρίων ἐκ Θίσβης, ἥ ἐστιν ἐκ δεξιῶν κυρίως τῆς Νε-
φθαλείμ ἐν τῇ Γαλιλαίᾳ ὑπεράνω Ἄσηρ. Ἐγὼ Τωβὶτ ὁδοῖς ἀλη-
θείας ἐπορευόμην καὶ δικαιοσύνης πάσας τὰς ἡμέρας τῆς ζωῆς
μου. Καὶ ἐλεημοσύνας πολλὰς ἐποίησα τοῖς ἀδελφοῖς μου, καὶ τῷ 3
ἔθνει μου, τοῖς συμπορευομένοις μετ᾽ ἐμοῦ εἰς χώραν Ἀσσυρίων
εἰς Νινευῆ. Καὶ ὅτε ἤμην ἐν τῇ χώρᾳ μου ἐν τῇ γῇ Ἰσραὴλ, 4
νεωτέρου μου ὄντος, πᾶσα φυλὴ τοῦ Νεφθαλείμ τοῦ πατρός μου
ἀπέστη ἀπὸ τοῦ οἴκου Ἱεροσολύμων, τῆς ἐκλεγείσης ἀπὸ πασῶν
τῶν φυλῶν Ἰσραὴλ, εἰς τὸ θυσιάζειν πάσας τὰς φυλὰς· καὶ ἡ-
γιάσθη ὁ ναὸς τῆς κατασκηνώσεως τοῦ ὑψίστου, καὶ ᾠκοδομήθη
εἰς πάσας τὰς γενεὰς τοῦ αἰῶνος. Καὶ πᾶσαι αἱ φυλαὶ αἱ συνα- 5
ποστᾶσαι ἔθυσαν τῷ Βάαλ τῇ δαμάλει, καὶ ὁ οἶκος τοῦ Νεφθα-
λείμ τοῦ πατρός μου. Καὶ ἐγὼ μόνος ἐπορευόμην πλεονάκις εἰς 6
Ἱεροσόλυμα ἐν ταῖς ἑορταῖς, καθώς γέγραπται παντὶ τῷ Ἰσραὴλ
ἐν προστάγματι αἰωνίῳ, τὰς ἀπαρχὰς καὶ τὰς δεκάτας τῶν γε-
νημάτων, καὶ τὰς πρωτοκουρίας ἔχων, καὶ ἐδίδουν αὐτὰ τοῖς 7
ἱερεῦσι τοῖς υἱοῖς Ἀαρὼν πρὸς τὸ θυσιαστήριον· πάντων τῶν
γεννημάτων τὴν δεκάτην ἐδίδουν τοῖς υἱοῖς Λευὶ τοῖς θεραπεύουσιν
εἰς Ἱερουσαλὴμ, καὶ τὴν δευτέραν δεκάτην ἀπεπρατιζόμην, καὶ
ἐπορευόμην καὶ ἐδαπάνων αὐτὰ ἐν Ἱεροσολύμοις καθ᾽ ἕκαστον
ἐνιαυτὸν, καὶ τὴν τρίτην ἐδίδουν οἷς καθήκει, καθώς ἐνετείλατο 8
Δεββωρὰ ἡ μήτηρ τοῦ πατρός μου, διότι ὀρφανὸς κατελείφθην
ὑπὸ τοῦ πατρός μου. Καὶ ὅτε ἐγενόμην ἀνὴρ, ἔλαβον Ἄνναν 9
γυναῖκα ἐκ τοῦ σπέρματος τῆς πατριᾶς ἡμῶν· καὶ ἐγέννησα ἐξ
αὐτῆς Τωβίαν. Καὶ ὅτε ἠχμαλωτίσθην εἰς Νινευῆ, πάντες οἱ 10
ἀδελφοί μου καὶ οἱ ἐκ τοῦ γένους μου ἤσθιον ἐκ τῶν ἄρτων τῶν
(Τόμ. Δ΄.)
I