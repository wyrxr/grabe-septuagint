ΚΕΦ. Η´ ΜΑΚΚΑΒΑΙΩΝ Α´. 1635
κατεδουλώσαντο αὐτοὺς ἕως τῆς ἡμέρας ταύτης. Καὶ τὰς ἐπι- 11
λοίπους βασιλείας καὶ τὰς νήσους, ὅσοι ποτὲ ἀντέστησαν αὐτοῖς,
κατέφθειραν καὶ ἐδούλωσαν αὐτούς. Μετὰ δὲ τῶν φίλων αὐτῶν 12
καὶ τῶν ἐπανακαμψουμένων αὐτοῖς συνεπήγησαν αὐτοῖς φιλίαν, καὶ
κατεκράτησαν τῶν βασιλειῶν τῶν ἐγγὺς καὶ τῶν μακράν, καὶ
ὅσοι ἤκουσαν τὸ ὄνομα αὐτῶν ἐφοβοῦντο ἀπ᾿ αὐτῶν. Οἷς δ᾿ ἂν 13
βούλωνται βοηθεῖν καὶ βασιλεύειν, βασιλεύουσιν· οὓς δ᾿ ἂν βού-
λωνται, μεθιστῶσι· καὶ ὑψώθησαν σφόδρα. Καὶ ἐν ἅπασι τού- 14
τοις οὐκ ἐπέθεντο οὐδεὶς αὐτῶν διάδημα, καὶ οὐ περιεβάλοντο
πορφύραν, ὥστε ἀδρυνθῆναι ἐν αὐτῇ. Καὶ βουλευτήριον ἐποίησαν 15
ἑαυτοῖς, καὶ καθ᾿ ἡμέραν ἐβουλεύοντο τριακόσιοι καὶ εἴκοσι βου-
λευόμενοι διαπαντὸς περὶ τοῦ πλήθους, τοῦ εὐκοσμεῖν ἑαυτοὺς.
Καὶ πιστεύουσιν ἑνὶ ἀνθρώπῳ ἄρχειν αὐτῶν κατ᾿ ἐνιαυτόν, καὶ 16
κυριεύειν πάσης τῆς γῆς αὐτῶν, καὶ πάντες ἀκούουσι τοῦ ἑνός,
καὶ οὐκ ἔστι φθόνος οὔτε ζῆλος ἐν αὐτοῖς. Καὶ ἐπέλεξεν Ἰού- 17
δας τὸν Εὐπόλεμον υἱὸν Ἰωάννου τοῦ Ἀκκὼς καὶ Ἰάσονα υἱὸν
Ἐλεαζάρου, καὶ ἀπέστειλεν αὐτοὺς εἰς Ῥώμην, στῆσαι αὐτοῖς
φιλίαν καὶ συμμαχίαν, καὶ τοῦ ἆραι τὸν ζυγὸν ἀπ᾿ αὐτῶν, ἔτι 18
ἰδὼν τὴν βασιλείαν τῶν Ἑλλήνων καταδουλουμένους τὸν Ἰσραὴλ
δουλείαν. Καὶ ἐπορεύθησαν εἰς Ῥώμην, καὶ ἡ ὁδὸς πολλὴ σφόδρα, 19
καὶ εἰσῆλθον εἰς τὸ βουλευτήριον, καὶ ἀπεκρίθησαν καὶ εἶπον·
Ἰούδας ὁ καὶ Μακκαβαῖος καὶ οἱ ἀδελφοὶ αὐτοῦ καὶ τὸ πλῆθος 20
τῶν Ἰουδαίων ἀπέστειλαν ἡμᾶς πρὸς ὑμᾶς, στῆσαι μεθ᾿ ὑμῶν
συμμαχίαν καὶ εἰρήνην, καὶ γραφῆναι ἡμᾶς συμμάχους καὶ φί-
λους ὑμῶν. Καὶ ἤρεσεν ὁ λόγος ἐνώπιον αὐτῶν. Καὶ τοῦτο 21. 22
τὸ ἀντίγραφον τῆς ἐπιστολῆς, ἧς ἀντέγραψαν ἐπὶ δέλτοις χαλ-
καῖς· καὶ ἀπέστειλαν εἰς Ἱερουσαλὴμ εἶναι παρ᾿ αὐτοῖς ἐκεῖ μνη-
μόσυνον εἰρήνης καὶ συμμαχίας. Καλῶς γένοιτο Ῥωμαίοις καὶ 23
τῷ ἔθνει τῶν Ἰουδαίων ἐν τῇ θαλάσσῃ καὶ ἐπὶ τῆς ξηρᾶς εἰς
τὸν αἰῶνα, καὶ ῥομφαία καὶ ἐχθρὸς μακρυνθείη ἀπ᾿ αὐτῶν.
Ἐὰν δὲ ἐνστῇ πόλεμος ἐν Ῥώμῃ προτέρα ἢ πᾶσι τοῖς συμμά- 24
χοις αὐτῶν ἐν πάσῃ κυρίᾳ αὐτῶν· Συμμαχήσει τὸ ἔθνος τῶν Ἰου- 25
δαίων, ὡς ἂν ὁ καιρὸς ὑπογραφῇ αὐτοῖς καρδίᾳ πλήρει. Καὶ 26
τοῖς πολεμοῦσιν οὐ δώσουσιν οὐδὲ ἐπαρκέσουσι σῖτον, ὅπλα, ἀρ-
γύριον, πλοῖα, ὡς ἔδοξε Ῥώμῃ· καὶ φυλάξονται τὰ φυλάγματα
αὐτῶν οὐθὲν λαβόντες. Κατὰ τὰ αὐτὰ δὲ, ἐὰν ἔθνει Ἰουδαίων 27