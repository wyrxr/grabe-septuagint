KΕΦ. ΙΔʹ. M A K K A B A I Ω N A´. 1659
τῶν λόγων τούτων, εἶπαν· Τίνα χάριν ἀπεδώσαμεν Σίμωνι καὶ
τοῖς υἱοῖς αὐτοῦ; Ἐστήρισε γὰρ αὐτὸς καὶ οἱ ἀδελφοὶ αὐτοῦ 26
καὶ ὁ οἶκος τοῦ πατρὸς αὐτοῦ, καὶ ἐπολέμησαν τοὺς ἐχθροὺς Ἰσ-
ραὴλ ἀπ᾿ αὐτῶν, καὶ ἔστησαν αὐτῷ ἐλευθερίαν, καὶ κατέγραψαν
ἐν δέλτοις χαλκαῖς, καὶ ἔθεντο ἐν στήλῃ ἐν ὄρει Σιών. Καὶ τοῦτο 27
τὸ ἀντίγραφον τῆς γραφῆς· Ὀκτωκαιδεκάτη Ἐλούλ, ἔτους δευ-
τέρου καὶ ἑβδομηκοστοῦ καὶ ἑκατοστοῦ, καὶ τοῦτο τρίτον ἔτος
ἐπὶ Σίμωνος τοῦ ἀρχιερέως, ἐν Σαραμελ, ἐπὶ συναγωγῆς μεγάλης 28
τῶν ἱερέων καὶ λαοῦ καὶ ἀρχόντων ἔθνους καὶ τῶν πρεσβυτέρων
τῆς χώρας ἐγνώρισεν ἡμῖν. Ἐπεὶ πολλάκις ἐγενήθησαν πόλε- 29
μοι ἐν τῇ χώρᾳ, Σίμων δὲ ὁ υἱὸς Ματταθίου ὁ υἱὸς τῶν υἱῶν
Ἰαρίβ δύο, καὶ οἱ ἀδελφοὶ αὐτοῦ ἔδωκαν ἑαυτοῖς τῷ κινδύνῳ,
καὶ ἀντέστησαν τοῖς ὑπεναντίοις τοῦ ἔθνους αὐτῶν, ὅπως σωθῇ
τὰ ἅγια αὐτῶν καὶ ὁ νόμος, καὶ δόξῃ μεγάλῃ ἐδόξασαν τὸ ἔθνος
αὐτῶν. Καὶ ἤθροισεν Ἰωναθαν τὸ ἔθνος αὐτῶν, καὶ ἐγενήθη 30
αὐτοῖς ἀρχιερεύς, καὶ προσετέθη πρὸς τὸν λαὸν αὐτοῦ. Καὶ ἐβου- 31
λήθησαν οἱ ἐχθροὶ αὐτῶν ἐμβατεῦσαι εἰς τὴν χώραν αὐτοῦ τοῦ
ἐκτρίψαι (εἰς) τὴν χώραν αὐτῶν, καὶ ἐκτεῖναι τὰς χεῖρας ἐπὶ
τὰ ἅγια αὐτῶν. Τότε ἀνέστη Σίμων, καὶ ἐπολέμησε περὶ τοῦ 32
ἔθνους αὐτοῦ, καὶ ἐδαπάνησε χρήματα πολλὰ τῶν ἑαυτοῦ, καὶ
ὡπλοδότησε τοὺς ἄνδρας τῆς δυνάμεως τοῦ ἔθνους αὐτοῦ, καὶ ἔ-
δωκεν αὐτοῖς ὀψώνια· Καὶ ὠχύρωσε τὰς πόλεις τῆς Ἰουδαίας 33
καὶ τὴν Βεθσοῦραν τὴν ἐπὶ τῶν ὁρίων τῆς Ἰουδαίας, οὗ ἦν τὰ
ὅπλα τῶν πολεμίων τοπρότερον, καὶ ἔθετο ἐκεῖ φρουρὰν ἄνδρας
Ἰουδαίους· Καὶ Ἰόππην ὠχύρωσε τὴν ἐπὶ τῆς θαλάσσης, καὶ 34
τὴν Γαζάραν τὴν ἐπὶ τῶν ὁρίων Ἀζώτου, ἐν ᾗ ᾤκουν οἱ πο-
λέμιοι τοπρότερον ἐκεῖ, καὶ κατώκισεν ἐκεῖ Ἰουδαίους, καὶ ὅσα
ἐπιτήδεια ἦν πρὸς τὴν τούτων ἐπανόρθωσιν ἔθετο ἐν αὐτοῖς. Καὶ 35
εἶδεν ὁ λαὸς τὴν πρᾶξιν τοῦ Σίμωνος, καὶ τὴν δόξαν ἣν ἐβου-
λεύσατο ποιῆσαι τῷ ἔθνει αὐτοῦ, καὶ ἔθεντο αὐτὸν ἡγούμενον
αὐτῶν καὶ ἀρχιερέα, διὰ τὸ πεποιηκέναι αὐτὸν ταῦτα πάντα,
καὶ τὴν δικαιοσύνην, καὶ τὴν πίστιν ἣν συνετήρησε τῷ ἔθνει αὐ-
τοῦ, καὶ ἐξεζήτησε παντὶ τρόπῳ ὑψῶσαι τὸν λαὸν αὐτοῦ.
Καὶ ἐν ταῖς ἡμέραις αὐτοῦ εὐωδώθη ἐν ταῖς χερσὶν αὐτοῦ, 36
τοῦ ἐξαρθῆναι τὰ ἔθνη ἐκ τῆς χώρας αὐτῶν, καὶ τοὺς ἐν τῇ
πόλει Δαυὶδ τοὺς ἐν Ἱερουσαλήμ, οἱ ἐποίησαν ἑαυτοῖς ἄκραν,