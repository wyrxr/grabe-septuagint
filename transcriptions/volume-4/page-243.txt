1774 ΣΟΦΙΑ ΚΕΦ. Θʹ. Ιʹ.
17 Βουλὴν δέ σου τίς ἔγνω, εἰ μὴ σὺ ἔδωκας σοφίαν, καὶ ἔπεμψας
18 τὸ ἅγιόν σου πνεῦμα ἀπὸ ὑψίστων; Καὶ οὕτως διωρθώθησαν αἱ
19 τρίβοι τῶν ἐπὶ γῆς, καὶ τὰ ἀρεστά σου ἐδιδάχθησαν ἄνθρωποι,
καὶ τῇ σοφίᾳ ἐσώθησαν.

ΚΕΦ. Ιʹ. Χ.

1 ΑΥΤΗ πρωτόπλαστον πατέρα κόσμου μόνον κτισθέντα διε-
2 φύλαξε, καὶ ἐξείλατο αὐτὸν ἐκ παραπτώματος ἰδίου· ἔδωκέ τε
3 αὐτῷ ἰσχὺν κρατῆσαι πάντων. ᾿Αποστὰς δὲ ἀπ᾽ αὐτῆς ἄδικος
4 ἐν ὀργῇ αὐτοῦ, ἀδελφοκτόνοις συναπώλετο θυμοῖς· δι᾽ ὃν κατα-
κλυζομένην γῆν πάλιν ἔσωσε σοφία. δι᾽ εὐτελοῦς ξύλου τὸν δί-
5 καιον κυβερνήσασα. Αὕτη καὶ ἐν ὁμονοίᾳ πονηρίας ἐθνῶν συγ-
χυθέντων, ἔγνω τὸν δίκαιον, καὶ ἐτήρησεν αὐτὸν ἄμεμπτον Θεῷ,
6 καὶ ἐπὶ τέκνου σπλάγχνοις ἰσχυρὸν ἐφύλαξεν. Αὕτη δίκαιον, ἐ-
ξαπολλυμένων ἀσεβῶν, ἐῤῥύσατο φυγόντα καταβάσιον πῦρ Πεν-
7 ταπόλεως· ἧς ἔτι μαρτύριον τῆς πονηρίας καπνιζομένη καθέση-
κε χέρσες, καὶ ἀτελέσιν ὥραις καρπεσφοροῦντα φυτά, καὶ ἀπιστού-
8 σης ψυχῆς μνημεῖον ἐσκυῖα στήλη ἁλός. Σοφίαν γὰρ παροδεύσαν-
τες οὐ μόνον ἐβλάβησαν τοῦ μὴ γνῶναι τὰ καλά, ἀλλὰ καὶ τῆς
ἑαυτῶν ἀφροσύνης ἀπέλιπον τῷ βίῳ μνημόσυνον, ἵνα ἐν οἷς ἐ-
9 σφάλησαν, μηδὲ λαθεῖν δυνηθῶσι. Σοφία δὲ τοὺς θεραπεύοντας
10 αὐτὴν ἐκ πόνων ἐῤῥύσατο. Αὕτη φυγάδα ὀργῆς ἀδελφοῦ δίκαιον
ὡδήγησεν ἐν τρίβοις εὐθείαις, ἔδειξεν αὐτῷ βασιλείαν Θεοῦ, καὶ
ἔδωκεν αὐτῷ γνῶσιν ἁγίων· ηὐπόρησεν αὐτὸν ἐν μόχθοις, καὶ ἐπλή-
11 θυνε τοὺς πόνους αὐτοῦ· ἐν πλεονεξίᾳ κατισχυόντων αὐτὸν πα-
12 ρέστη καὶ ἐπλούτισεν αὐτόν· δι εφύλαξεν αὐτὸν ἀπὸ ἐχθρῶν, καὶ
ἀπὸ ἐνεδρευόντων ἠσφαλίσατο, καὶ ἀγῶνα ἰσχυρὸν ἐβράβευσεν αὐ-
13 τῷ, ἵνα γνῷ, ὅτι παντὸς δυνατωτέρα ἐστὶν ἡ εὐσέβεια. Αὕτη
πραθέντα δίκαιον οὐκ ἐγκατέλειπεν, ἀλλὰ ἐξ ἁμαρτίας ἐῤῥύσατο
14 αὐτόν· συγκατέβη αὐτῷ εἰς λάκκον, καὶ ἐν δεσμοῖς οὐκ ἀφῆκεν
αὐτόν, ἕως ἤνεγκεν αὐτῷ σκῆπτρα βασιλείας καὶ ἐξουσίαν τυ-
ραννούντων αὐτοῦ· ψευδεῖς τε ἔδειξεν τοὺς μωμησαμένους αὐ-
15 τὸν, καὶ ἔδωκεν αὐτῷ δόξαν αἰώνιον. Αὕτη λαὸν ὅσιον καὶ σπέρ-
16 μα ἄμεμπτον ἐῤῥύσατο ἐξ ἔθνους θλιβόντων· εἰσῆλθεν εἰς ψυχὴν
Θεράποντος Κυρίου, καὶ ἀντέστη βασιλεῦσι φοβεροῖς ἐν τέρασι.