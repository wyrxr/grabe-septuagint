1664 ΜΑΚΚΑΒΑΙΩΝ Α΄. ΚΕΦ. ΙΣ΄.
αὐτῶν αὐτὸς καὶ ὁ λαὸς αὐτοῦ· καὶ εἶδε τὸν λαὸν δειλούμενον
διαπεράσαι τὸν χειμάῤῥουν, καὶ διεπέρασε πρῶτος, καὶ εἶδον αὐ-
7 τὸν οἱ ἄνδρες, καὶ διεπέρασαν κατόπισθεν αὐτοῦ. Καὶ διέπελε
τὸν λαὸν καὶ τοὺς ἱππεῖς ἐν μέσῳ τῶν πεζῶν· ἡ δὲ ἵππος τῶν
8 ὑπεναντίων πολλὴ σφόδρα. Καὶ ἐσάλπισαν ταῖς ἱεραῖς σάλπιγξι,
καὶ ἐτροπώθη Κενδεβαῖος καὶ ἡ παρεμβολὴ αὐτοῦ, καὶ ἔπεσον
ἐξ αὐτῶν τραυματίαι πολλοί· οἱ δὲ καταλειφθέντες ἔφυγον εἰς
9 τὸ ὀχύρωμα. Τότε ἐτραυματίσθη Ἰούδας ὁ ἀδελφὸς Ἰωάννου·
Ἰωάννης δὲ κατεδίωξεν αὐτοὺς ἕως ἐλθεῖν εἰς Κεδρών, ἣν ᾠκο-
10 δόμησε. Καὶ ἔφυγον ἕως εἰς τοὺς πύργους τοὺς ἐν τῷ ἀγρῷ
Ἀζώτου, καὶ ἐνεπύρισεν αὐτὴν ἐν πυρί, καὶ ἔπεσαν ἐξ αὐτῶν
εἰς ἄνδρας δισχιλίους, καὶ ἐπέστρεψεν εἰς τὴν Ἰουδαίαν μετ᾽ εἰ-
11 ρήνης. Καὶ Πτολεμαῖος ὁ τοῦ Ἀβούβου ἦν καθεσταμένος στρα-
τηγὸς εἰς τὸ πεδίον Ἰεριχώ, καὶ ἔσχεν ἀργύριον καὶ χρυσίον
12. 13 πολύ. Ἦν γὰρ γαμβρὸς τοῦ ἀρχιερέως. Καὶ ὑψώθη ἡ καρ-
δία αὐτοῦ, καὶ ἠβουλήθη κατακρατῆσαι τῆς χώρας, καὶ ἐβου-
λεύετο δόλῳ κατὰ Σίμωνος καὶ κατὰ τῶν υἱῶν αὐτοῦ ἅμα αὑ-
14 τούς. Σίμων δὲ ἦν ἐροδεύων τὰς πόλεις τὰς ἐν τῇ χώρᾳ καὶ
φροντίζων τῆς ἐπιμελείας αὐτῶν, καὶ κατέβη εἰς Ἰεριχώ αὐτὸς
καὶ Ματταθίας καὶ Ἰούδας καὶ οἱ υἱοὶ αὐτοῦ ἔτους ἑβδόμου
καὶ ἑβδομηκοστοῦ καὶ ἑκατοστοῦ ἐν μηνὶ ἑνδεκάτῳ, οὗτος ὁ μὴν
15 Σαβάτ. Καὶ ὑπεδέξατο αὐτοὺς ὁ τοῦ Ἀβούβου εἰς τὸ ὀχύρω-
μάτιον τὸ καλούμενον Δὼκ κατὰ δόλου ὃ ᾠκοδόμησε, καὶ ἐποίη-
16 σεν αὐτοῖς πότον μέγαν, καὶ ἐνέκρυψεν ἐκεῖ ἄνδρας. Καὶ ὅτι
ἐμεθύσθη Σίμων καὶ οἱ υἱοὶ αὐτοῦ, ἐξανέστη Πτολεμαῖος καὶ οἱ
μετ᾽ αὐτοῦ, καὶ ἐλάβοσαν τὰ ὅπλα αὐτῶν, καὶ ἐπεισήλθοσαν τῷ
Σίμωνι εἰς τὸ συμπόσιον, καὶ ἀπέκτειναν αὐτὸν καὶ τοὺς δύο
17 υἱοὺς αὐτοῦ, καὶ τινας τῶν παιδαρίων αὐτοῦ. Καὶ ἐποίησεν ἀ-
18 θεσίαν μεγάλην, καὶ ἀνταπέδωκε κακὰ ἀντὶ ἀγαθῶν. Καὶ ἔγρα-
ψε ταῦτα Πτολεμαῖος, καὶ ἀπέστειλε τῷ βασιλεῖ, ὅπως ἀποστείλῃ
αὑτῷ δυνάμεις εἰς βοήθειαν, καὶ παραδῷ αὑτῷ τὴν χώραν αὐτῶν,
19 καὶ τὰς πόλεις. Καὶ ἀπέστειλεν ἑτέρους εἰς Γάζαρα ἆραι τὸν
Ἰωάννην, καὶ τοῖς χιλιάρχοις ἀπέστειλεν ἐπιστολὰς παραγενέ-
σθαι πρὸς αὐτόν, ὅπως δῷ αὐτοῖς ἀργύριον καὶ χρυσίον καὶ δό-
20 ματα. Καὶ ἑτέρους ἀπέστειλε καταλαβέσθαι τὴν Ἱερουσαλήμ
21 καὶ τὸ ὄρος τοῦ ἱεροῦ. Καὶ προδραμών τις ἀπήγγειλεν Ἰωάννῃ