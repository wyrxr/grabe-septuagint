ΚΕΦ. Δʹ.                                                      Ο Ι Ε Ρ Ε Υ Σ                                                      1589
σύνησεν. Ὁ δὲ τρίτος ὁ εἰπὼν περὶ τῶν γυναικῶν καὶ τῆς ἀληθει- 13
ας, οὗτος ἐστὶ Ζοροβάβελ, ἤρξατο λαλεῖν. Ὦ ἄνδρες, οὐ μέγας ὁ 14
βασιλεύς, καὶ πολλοὶ οἱ ἄνθρωποι, καὶ ὁ οἶνος ἰσχύει; τίς οὖν ὁ
δεσπόζων αὐτῶν, ἢ τίς ὁ κυριεύων αὐτῶν; οὐχὶ αἱ γυναῖκες; Αἱ 15
γυναῖκες ἐγέννησαν τὸν βασιλέα καὶ πάντα τὸν λαὸν δὲ κυριεύει
τῆς θαλάσσης καὶ τῆς γῆς. καὶ ἐξ αὐτῶν ἐγένοντο, καὶ αὐταί ἐ- 16
ξέθρεψαν αὐτοὺς τοὺς φυτεύσαντας τοὺς ἀμπελῶνας ἐξ ὧν ὁ οἶνος
γίνεται· καὶ αὗται ποιοῦσι τὰς στολὰς τῶν ἀνθρώπων, καὶ αὗται 17
ποιοῦσι δόξαν τοῖς ἀνθρώποις, καὶ οὐ δύνανται οἱ ἄνθρωποι χωρὶς
τῶν γυναικῶν εἶναι. Ἐὰν δὲ συναγάγωσι χρυσίον καὶ ἀργύριον 18
καὶ πᾶν πρᾶγμα ὡραῖον, καὶ ἴδωσι γυναῖκα μίαν καλὴν τῷ εἴδει
καὶ τῷ κάλλει, (καὶ) ταῦτα πάντα ἀφέντες, εἰς αὐτὴν ἐγκέχηναν, 19
καὶ χάσκοντες τὸ στόμα θεωροῦσιν αὐτήν, καὶ πάντες αὐτὴν αἰ-
ρετίζουσι μᾶλλον ἢ τὸ χρυσίον καὶ τὸ ἀργύριον, καὶ πᾶν πρᾶγμα
ὡραῖον. Ἄνθρωπος τὸν ἑαυτοῦ πατέρα ἐγκαταλείπει ὃς ἐξέθρεψεν 20
αὐτόν, καὶ τὴν ἰδίαν χώραν, καὶ πρὸς τὴν ἰδίαν γυναῖκα κολλᾶ-
ται, καὶ μετὰ τῆς γυναικὸς ἀφήσει τὴν ψυχήν, καὶ οὔτε τὸν πα- 21
τέρα μέμνηται, οὔτε τὴν μητέρα, οὔτε τὴν χώραν. Καὶ ἐντεῦ- 22
θεν δεῖ ὑμᾶς γνῶναι, ὅτι αἱ γυναῖκες κυριεύουσιν ὑμῶν. οὐχὶ πο-
νεῖτε, καὶ μοχθεῖτε, καὶ πάντα ταῖς γυναιξὶ δίδοτε καὶ φέρετε;
Καὶ λαμβάνει ἄνθρωπος τὴν ζημίαν ἑαυτοῦ, καὶ ἐκπορεύεται 23
εἰς ἐξοδίαν ληστεύειν καὶ κλέπτειν, καὶ εἰς τὴν θάλασσαν πλεῖ
καὶ ποταμούς, καὶ τὸν λέοντα θεωρεῖ, καὶ ἐν σκότει βαδίζει. καὶ 24
ὅταν κλέψῃ καὶ ἁρπάσῃ καὶ λωποδυτήσῃ, τῇ ἐρωμένῃ ἀποφέρει.
Καὶ πλεῖον ἀγαπᾷ ἄνθρωπος τὴν ἰδίαν γυναῖκα μᾶλλον ἢ τὸν πα- 25
τέρα καὶ τὴν μητέρα. Καὶ πολλοὶ ἀπενοήθησαν ταῖς ἰδίαις δια- 26
νοίαις διὰ τὰς γυναῖκας, καὶ δοῦλοι ἐγένοντο δι᾽ αὐτάς. Καὶ πολ- 27
λοὶ ἀπώλοντο, καὶ ἐσφάλησαν, καὶ ἡμάρτοσκον διὰ τὰς γυναῖκας.
Καὶ νῦν οὐ πιστεύετέ μοι; οὐχὶ μέγας ὁ βασιλεὺς τῇ ἐξουσίᾳ 28
αὐτοῦ; οὐχὶ πᾶσαι αἱ χῶραι εὐλαβοῦνται αὐτὸν ἅψασθαι αὐτοῦ;
Ἐθεώρουν αὐτὸν καὶ Ἀπάμην τὴν θυγατέρα Βαρτάκου τοῦ θαυ- 29
μαστοῦ, τὴν παλλακὴν τοῦ βασιλέως, καθημένην ἐν δεξιᾷ τοῦ βα-
σιλέως, καὶ ἀφαιροῦσαν τὸ διάδημα ἀπὸ τῆς κεφαλῆς τοῦ βα- 30
σιλέως, καὶ ἐπιτιθοῦσαν ἑαυτῇ. καὶ ἐρράπιζε τὸν βασιλέα τῇ ἀ-
ριστερᾷ. Καὶ πρὸς τούτοις ὁ βασιλεὺς χάσκων τὸ στόμα ἐθεώρει 31
αὐτήν· καὶ ἂν προσεγελάσῃ αὐτῷ, γελᾷ. Ἐὰν δὲ πικρανθῇ ἐπ᾿ αὐ-