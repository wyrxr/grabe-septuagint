1554 Ι Ο Υ Δ Α Ε Ι Θ ΚΕΦ. Β΄.
3 κάλεσε πάντας τοὺς θεράποντας αὐτοῦ, καὶ πάντας τοὺς μεγιστᾶ-
νας αὐτοῦ, καὶ ἔθετο μετ᾿ αὐτῶν τὸ μυστήριον τῆς βουλῆς αὐτοῦ,
καὶ συνετέλεσε πᾶσαν τὴν κακίαν τῆς γῆς ἐκ τοῦ στόματος αὐ-
τοῦ. Καὶ αὐτοὶ ἔκριναν ὀλεθρεῦσαι πᾶσαν σάρκα, οἳ οὐκ ἠκολού-
4 θῆσαν τῷ λόγῳ τοῦ στόματος αὐτοῦ. Καὶ ἐγένετο ὡς συνετέλε-
σε τὴν βουλὴν αὐτοῦ, ἐκάλεσε Ναβουχοδονόσορ βασιλεὺς ᾿Ασσυ-
ρίων τὸν ῾Ολοφέρνην ἀρχιστράτηγον τῆς δυνάμεως αὐτοῦ, δεύτε-
5 ρον ὄντα μετ᾿ αὐτόν, καὶ εἶπε πρὸς αὐτόν. Τάδε λέγει ὁ βασι-
λεὺς ὁ μέγας, ὁ κύριος πάσης τῆς γῆς· ἰδοὺ σὺ ἐξελεύσῃ ἐκ τοῦ
προσώπου μου, καὶ λήψῃ μετὰ σεαυτοῦ ἄνδρας πεποιθότας ἐν
ἰσχύϊ αὐτῶν, πεζῶν εἰς χιλιάδας ἑκατὸν εἴκοσι, καὶ πλῆθος ἱπ-
6 πων σὺν ἀναβάταις χιλιάδας δεκαδύο, καὶ ἐξελεύσῃ εἰς συνάν-
τησιν πάσῃ τῇ γῇ ἐπὶ δυσμάς, ὅτι ἠπείθησαν τῷ ῥήματι τοῦ
7 στόματός μου. Καὶ ἀπαγγελεῖς αὐτοῖς ἑτοιμάζειν γῆν καὶ ὕδωρ,
ὅτι ἐξελεύσομαι ἐν θυμῷ μου ἐπ᾿ αὐτοὺς, καὶ καλύψω πᾶν τὸ
πρόσωπον τῆς γῆς ἐν τοῖς ποσὶ τῆς δυνάμεώς μου, καὶ δώσω
8 αὐτοὺς εἰς διαρπαγὴν αὐτοῖς· καὶ οἱ τραυματίαι αὐτῶν πληρώ-
σουσι τὰς φάραγγας αὐτῶν καὶ τοὺς χειμάῤῥους, καὶ ποταμοὺς
9 ἐπικλύζων τοῖς νεκροῖς αὐτῶν πληρωθήσεται. Καὶ ἄξω τὴν αἰχ-
10 μαλωσίαν αὐτῶν ἐπὶ τὰ ἄκρα πάσης τῆς γῆς. Σὺ δὲ ἐξελθὼν
προκαταλήψῃ μοι πᾶν ὅριον αὐτῶν, καὶ ἐκδώσουσί σοι ἑαυτοὺς,
11 καὶ διατηρήσεις μοι αὐτοὺς εἰς ἡμέραν ἐλεγμοῦ αὐτῶν. ᾿Επὶ δὲ
τοὺς ἀπειθοῦντας οὐ φείσεται ὁ ὀφθαλμός σου, τοῦ δοῦναι αὐτοὺς
12 εἰς φόνον καὶ ἁρπαγὴν ἐν πάσῃ τῇ γῇ σου. ῎Οτι ζῶν ἐγὼ, καὶ
τὸ κράτος τῆς βασιλείας μου, λελάληκα, καὶ ποιήσω ταῦτα ἐν
13 χειρί μου. Καὶ σὺ δὲ οὐ παραβήσῃ ἔν τι τῶν ῥημάτων τοῦ κυ-
ρίου σου, ἀλλ᾿ ἐπιτελῶν ἐπιτελέσεις, καθότι προστέταγά σοι, καὶ
14 οὐ μακρυνεῖς τοῦ ποιῆσαι αὐτά. Καὶ ἐξῆλθεν ῾Ολοφέρνης ἀπὸ
προσώπου τοῦ κυρίου αὐτοῦ, καὶ ἐκάλεσε πάντας τοὺς δυνάστας,
15 καὶ τοὺς στρατηγοὺς καὶ ἐπιστάτας τῆς δυνάμεως ᾿Ασσούρ, καὶ
ἠρίθμησεν ἐκλεκτοὺς ἄνδρας εἰς παράταξιν, καθότι προσέταξεν
αὐτῷ ὁ κύριος αὐτοῦ, εἰς μυριάδας δεκαδύο, καὶ ἱππεῖς τοξότας
16 μυρίους δισχιλίους, καὶ διέταξεν αὐτοὺς ὃν τρόπον πολέμου πλῆ-
17 θος συντάσσεται. Καὶ ἔλαβε καμήλους, καὶ ὄνους καὶ ἡμιόνους
εἰς τὴν ἀπαρτίαν αὐτῶν, πλῆθος πολὺ σφόδρα, καὶ πρόβατα καὶ
βόας καὶ αἶγας εἰς τὴν παρασκευὴν αὐτῶν, ὧν οὐκ ἦν ἀριθμός.