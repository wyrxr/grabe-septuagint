ΚΕΦ. Α΄. ΜΑΚΚΑΒΑΙΩΝ Β΄. 1667
μῶν καὶ ἡ περὶ αὐτὸν ἀνυπόστατος δοκοῦσα εἶναι δύναμις, κα-
τεκόπησαν ἐν τῷ τῆς Ναναίας ἱερῷ, παραλογισμῷ χρησαμένων τῶν
περὶ τὴν Ναναίαν ἱερέων. Ὡς γὰρ συνοικίσην αὐτῇ παρεγένετο 14
εἰς τὸν τόπον δ, τε ᾿Αντίοχος καὶ οἱ σὺν αὐτῷ φίλοι, χάριν τοῦ
λαβεῖν τὰ χρήματα πλείονα εἰς φερνῆς λόγον· Καὶ προθέντων 15
αὐτὰ τῶν ἱερέων τῆς Ναναίας, κἀκείνου προσελθόντος μετ’ ὀλίγων
εἰς τὸν περίβολον τοῦ τεμένους, συγκλείσαντες τὸ ἱερόν, ὡς εἰ-
σῆλθεν ᾿Αντίοχος, ἀνοίξαντες τὴ τοῦ φατνώματος κρυπτήν θύ- 16
ραν, βάλλοντες πέτρους συνεκεραύνωσαν τὸν ἡγεμόνα, καὶ μέλη
ποιήσαντες καὶ τὰς κεφαλὰς ἀφελόν,τες τοῖς ἔξω παρέδιδαν. Κα- 17
τὰ πάντα εὐλογητὸς ἡμῶν ὁ Θεός, ὃς παρέδωκε τοὺς ἀσεβήσαν-
τας. Μέλλοντες οὖν ἄγειν ἐν τῷ Χασελεὺ πέμπτῃ καὶ εἰκάδι τὸν 18
καθαρισμὸν τοῦ ἱεροῦ, δέον ἡγησάμεθα διασαφῆσαι ὑμῖν, ἵνα καὶ
αὐτοὶ ἄγητε τῆς σκηνοπηγίας καὶ τοῦ πυρός, ὅτε Νεεμίας ὁ οἰ-
κοδομήσας τό, τε τὸ ἱερὸν καὶ τὸ θυσιαστήριον, ἀνήνεγκε θυσίας.
Καὶ γὰρ ὅτε εἰς τὴν Περσικὴν ἤγοντο ἡμῶν οἱ πατέρες, οἱ τότε 19
εὐσεβεῖς ἱερεῖς λαβόντες ἀπὸ τοῦ πυρὸς τοῦ θυσιαστηρίου λαθραίως,
κατέκρυψαν ἐν κοιλώματι φρέατος τάξιν ἔχοντες ἄνυδρον, ἐν ᾧ
κατησφαλίσαντο, ὥστε πᾶσιν ἄγνωστον εἶναι τὸν τόπον. Διελ- 20
θόντων δὲ ἐτῶν ἱκανῶν, ὅτε ἔδοξε τῷ Θεῷ, ἀποσταλεὶς Νεεμίας
ὑπὸ τοῦ βασιλέως τῆς Περσίδος τοὺς ἐκγόνους τῶν ἱερέων τῶν
ἀποκρυψάντων ἔπεμψεν ἐπὶ τὸ πῦρ. Ὡ; δὲ διεσάφησαν ἡμῖν μὴ 21
εὑρηκέναι πῦρ ἀλλὰ ὕδωρ παχύ, ἐκέλευσεν αὐτοὺς ἀποβάζαντας
φέρειν· ὡς δὲ ἀνηνέχθη τὰ τῶν θυσιῶν, ἐκέλευσε τοὺς ἱερεῖς Νεε-
μίας ἐπιρᾶναι τῷ ὕδατι τά τε ξύλα καὶ τὰ ἐπικείμενα. Ὡς δὲ 22
ἐγένετο τοῦτο, καὶ χρόνος διῆλθεν δ, τε ἥλιος ἀνέλαμψε πρότε-
ρον ἐπινεφὴς ὤν, ἀνήφθη πυρὰ μεγάλη, ὥστε θαυμάσαι πάντας.
Προσευχὴν δὲ ἐποιήσαντο οἱ ἱερεῖς δαπανωμένης τῆς θυσίας, οἵ τε 23
ἱερεῖς καὶ πάντες καταρχομένου ᾿Ιωνάθου, τῶν τε λοιπῶν ἐπι-
φωνούντων, ὡς Νεεμίου. Ἦν δὲ ἡ προσευχὴ τὸν τρόπον ἔχουσα 24
τοῦτον· Κύριε ὁ Θεὸς ὁ πάντων κτίστης, ὁ φοβερός, καὶ ὁ ἰσχυ-
ρός, καὶ δίκαιος, καὶ ἐλεήμων, ὁ μόνος βασιλεὺς καὶ χρηστός,
ὁ μόνος χορηγός, ὁ μόνος δίκαιος καὶ παντοκράτωρ καὶ αἰώνιος, 25
ὁ διασώζων τὸν ᾿Ισραὴλ ἐκ παντὸς κακοῦ, ὁ ποιήσας τοὺς πα-
τέρας ἐκλεκτούς, καὶ ἁγιάσας αὐτούς. Πρόσδεξαι τὴν θυσίαν ὑπὲρ 26
παντὸς τοῦ λαοῦ σου ᾿Ισραήλ, καὶ διαφύλαξον τὴν μερίδα σου καὶ