ΚΕΦ. ΜΕ΄. ΜϚ΄. ΙΗΣΟΥ ΥΙΟΥ ΣΙΡΑΧ 1845
τῷ σπέρματι αὐτοῦ. Πλὴν ἐν γῇ λαοῦ οὐ κληρονομήσει, καὶ 22
μερὶς οὐκ ἔστιν αὐτῷ ἐν λαῷ· αὐτὸς γὰρ μερὶς αὐτοῦ καὶ κληρο-
νομία. Καὶ Φινεὲς υἱὸς Ἐλεάζαρ τρίτος εἰς δόξαν, ἐν τῷ ζηλῶ- 23
σαι αὐτὸν ἐν φόβῳ Κυρίου, καὶ στῆναι αὐτὸν ἐν τροπῇ λαοῦ ἐν
ἀγαθότητι προθυμίας ψυχῆς αὐτοῦ· καὶ ἐξιλάσατο περὶ τοῦ Ἰσρα-
ήλ. Διὰ τοῦτο ἐστάθη αὐτῷ διαθήκη εἰρήνης, προστατεῖν ἁγίων 24
καὶ λαοῦ αὐτοῦ, ἵνα αὐτῷ ᾖ καὶ τῷ σπέρματι αὐτοῦ ἱερωσύνην
μεγαλεῖον εἰς τοὺς αἰῶνας· κατὰ διαθήκην τῷ Δαυΐδ, υἱῷ Ἰεσσαὶ ἐκ 25
φυλῆς Ἰούδα, κληρονομίας βασιλέως υἱοῦ ἐξ υἱοῦ μόνου, κληρονομία
Ἀαρὼν καὶ τῷ σπέρματι αὐτοῦ. Δῴη ὑμῖν σοφίαν ἐν καρδίᾳ ὑμῶν, 26
κρίνειν τὸν λαὸν αὐτοῦ ἐν δικαιοσύνῃ, ἵνα μὴ ἀφανισθῇ τὰ ἀγαθὰ
αὐτῶν, καὶ τὴν δόξαν αὐτῶν εἰς γενεὰν αὐτῶν.

ΚΕΦ. ΜϚ΄. XLVI.

ΚΡΑΤΑΙΟΣ ἐν πολέμῳ Ἰησοῦς υἱὸς Ναυῆ, καὶ διάδοχος 1
Μωσῆ ἐν προφητείαις· ὃς ἐγένετο κατὰ τὸ ὄνομα αὐτοῦ μέγας ἐπὶ
σωτηρίᾳ ἐκλεκτῶν αὐτοῦ, ἐκδικῆσαι ἐπεγειρομένους ἐχθρούς, ὅπως
κατακληρονομήσῃ τὸν Ἰσραήλ. Ὡς ἐδοξάσθη ἐν τῷ ἐπᾶραι χεῖρας 2
αὐτοῦ, καὶ ἐν τῷ ἐκτεῖναι ῥομφαίαν ἐπὶ πόλεις. Τίς πρότερος 3
αὐτοῦ οὕτως ἔστη; τοῦ; γὰρ πολέμους Κυρίου αὐτὸς ἀπήγαγεν.
Οὐχὶ ἐν χειρὶ αὐτοῦ ἐνεποδίσθη ὁ ἥλιος, καὶ μία ἡμέρα ἐγενήθη 4
πρὸς δύο; Ἐπεκαλέσατο τὸν Ὕψιστον δυνάστην, ἐν τῷ θλίψαι 5
αὐτὸν ἐχθροὺς κυκλόθεν· καὶ ἐπήκουσεν αὐτοῦ μέγας Κύριος ἐν
λίθοις χαλάζης δυνάμεως κραταιᾶς· κατέρρεξεν ἐπ’ ἔθνος πολέ- 6
μων, καὶ ἐν καταβάσει ἀπώλεσεν ἀνθεστηκότας, ἵνα γνωσθῶσιν ἔθνη
πανοπλίαν αὐτοῦ, ὅτι ἐναντίον Κυρίου ὁ πόλεμος αὐτοῦ· καὶ γὰρ
ἐπηκολούθησεν ὀπίσω δυνάστου. Καὶ ἐν ἡμέραις Μωσέως ἐποίησεν 7
ἔλεος αὐτὸς καὶ Χαλὲβ υἱὸς Ἰεφονῆ, ἀντιστῆναι ἔναντι ἐκκλη-
σίας, κωλῦσαι λαὸν ἀπὸ ἁμαρτίας, καὶ κοπάσαι γογγυσμὸν πονη-
ρίας· καὶ αὐτοὶ δύο ὄντες διεσώθησαν ἀπὸ ἑξακοσίων χιλιάδων 8
πεζῶν, εἰσάγειν αὐτοὺς εἰς κληρονομίαν, εἰς γῆν ῥέουσαν γάλα
καὶ μέλι. Καὶ ἔδωκεν ὁ Κύριος τῷ Χαλὲβ ἰσχύν, καὶ ἕως γήρους 9
διέμεινεν αὐτῷ, ἐπιβῆναι αὐτὸν ἐπὶ τὸ ὕψος τῆς γῆς, καὶ τὸ σπέρ-
μα αὐτοῦ κατέσχε τὴν κληρονομίαν· ὅπως ἴδωσι πάντες οἱ υἱοὶ 10
Ἰσραήλ, ὅτι καλὸν τὸ πορεύεσθαι ὀπίσω Κυρίου. Καὶ οἱ κριταὶ 11