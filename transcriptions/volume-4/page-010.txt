ΚΕΦ. Ε.                ΤΩΒΙΤ                       1541
εἶπεν αὐτῷ· Ζήτησον σεαυτῷ ἄνθρωπον ὃς συμπορεύσεταί σοι, καὶ
δώσω αὐτῷ μισθὸν ἕως ζῶ, καὶ λάβῃ πορευθεὶς τὸ ἀργύριον.
Καὶ ἐπορεύθη ζητῆσαι ἄνθρωπον, καὶ εὗρε τὸν Ῥαφαὴλ ὃς ἦν 4
ἄγγελος, καὶ οὐκ ᾔδει. Καὶ εἶπεν αὐτῷ· εἰ δύναμαι πορευθῆναι 5
μετὰ σοῦ ἐν Ῥάγοις τῆς Μηδίας, καὶ εἰ ἔμπειρος εἶ τῶν τόπων;
Καὶ εἶπεν αὐτῷ ὁ ἄγγελος· πορεύσομαι μετὰ σοῦ, καὶ τῆς ὁδοῦ 6
ἔμπειρός, καὶ παρὰ Γαβαὴλ τὸν ἀδελφὸν ἡμῶν ἠυλίσθην. Καὶ 7
εἶπεν αὐτῷ Τωβίας· ὑπόμεινόν με, καὶ ἐρῶ τῷ πατρί μου. Καὶ 8
εἶπεν αὐτῷ· πορεύου, καὶ μὴ χρονίσῃς. Καὶ εἰσελθών, εἶπε τῷ 9
πατρί· ἰδοὺ εὕρηκα ὃς συμπορεύσεταί μοι. ὃ δὲ εἶπε· φώνησον αὐ-
τὸν πρός με, ἵνα ἐπιγνῶ ποίας φυλῆς ἐστι, καὶ εἰ πιστός ἐστι
τοῦ πορευθῆναι μετὰ σοῦ. Καὶ ἐκάλεσεν αὐτόν, καὶ εἰσῆλθε, καὶ 10
ἠσπάσαντο ἀλλήλους. Καὶ εἶπεν αὐτῷ Τωβίτ· ἀδελφέ, ἐκ ποίας 11
φυλῆς καὶ ἐκ ποίας πατριᾶς σὺ εἶ; ὑπόδειξόν μοι. Καὶ εἶπεν 12
αὐτῷ· φυλὴν καὶ πατριὰν σὺ ζητεῖς; ἢ μίσθιον ὃς συμπορεύσε-
ταί μετὰ τοῦ υἱοῦ σου; Καὶ εἶπεν αὐτῷ Τωβίτ· βούλομαι, ἀ-
δελφέ, ἐπιγνῶναι τὸ γένος σου, καὶ τὸ ὄνομα. Καὶ εἶπεν Ἀ- 13
ζαρίας· Ἀνανίου τοῦ μεγάλου, τῶν ἀδελφῶν σου. Καὶ εἶπεν αὐτῷ· 14
ὑγιαίνων ἔλθοις, ἀδελφέ, καὶ μή μοι ὀργισθῇς, ὅτι ἐζήτησα τὴν
φυλήν σου, καὶ τὴν πατριάν σου ἐπιγνῶναι, καὶ σὺ τυγχάνεις ἀ-
δελφός μου ἐκ τῆς καλῆς καὶ ἀγαθῆς γενεᾶς. ἐγίνωσκον γὰρ
ἐγὼ Ἀνανίαν καὶ Ἰωνάθαν τοὺς υἱοὺς Σεμείου τοῦ μεγάλου, ὡς
ἐπορευόμεθα κοινῶς εἰς Ἱεροσόλυμα προσκυνεῖν, ἀναφέροντες τὰ
πρωτότοκα, καὶ τὰς δεκάτας τῶν γεννημάτων, καὶ οὐκ ἐπλανή-
θησαν τὴν πλάνην τῶν ἀδελφῶν ἡμῶν· ἐκ ῥίζης μεγάλης εἶ, ἀδελ-
φέ· ἀλλὰ εἰπόν μοι τίνα σοι ἔσομαι μισθὸν δίδοναι; δραχμὴν τῆς 15
ἡμέρας, καὶ τὰ δέοντά σοι ὡς καὶ τῷ υἱῷ μου, καὶ ἔτι προσθή- 16
σω σοι ἐπὶ τὸν μισθόν, ἐὰν ὑγιαίνοντες ἐπιστρέψητε. Καὶ εὐδό- 17
κησαν οὕτως. καὶ εἶπε πρὸς Τωβίαν· ἕτοιμος γίνου πρὸς τὴν ἔ-
ξοδον, καὶ εὐοδωθείητε. καὶ ἡτοίμασεν ὁ υἱὸς αὐτοῦ τὰ πρὸς τὴν
ἔξοδον· καὶ εἶπεν αὐτῷ ὁ πατὴρ αὐτοῦ, πορεύου μετὰ τοῦ ἀνθρώ-
που τούτου· ὁ δὲ ἐν τῷ οὐρανῷ κατοικῶν Θεὸς εὐοδώσει τὴν
ἔξοδόν ὑμῶν, καὶ ὁ ἄγγελος αὐτοῦ συμπορευθήτω ὑμῖν. καὶ ἐξῆλ-
θον ἀμφότεροι ἀπελθεῖν, καὶ ὁ κύων τοῦ παιδαρίου μετ᾿ αὐτῶν.
Ἐκλαυσε δὲ Ἄννα ἡ μήτηρ αὐτοῦ, καὶ εἶπε πρὸς Τωβίτ· τί 18
ἐξαπέστειλας τὸ παιδίον ἡμῶν; ἢ οὐχὶ ἡ ἔκδοσις τῆς χειρός ἡ-