ΚΕΦ. Δ΄. Ε΄. ΙΗΣΟΥ ΥΙΟΥ ΣΙΡΑΧ 1793
νομήσει αὐτήν, καὶ ἐν κατασχέσει ἔσονται αἱ γενεαὶ αὐτοῦ. Ὅτι 17
διεστραμμένως πορεύσεται μετ᾽ αὐτοῦ ἐν πρώτοις, φόβον καὶ δει-
λίαν ἐπάξει ἐπ᾽ αὐτόν, καὶ βασανίσει αὐτὸν ἐν παιδείᾳ αὐτῆς·
ἕως οὗ ἐμπιστεύσῃ τῇ ψυχῇ αὐτοῦ, καὶ πειράσῃ αὐτὸν ἐν τοῖς
δικαιώμασιν αὐτῆς· καὶ πάλιν ἐπανάξει κατ᾽ εὐθεῖαν πρὸς αὐ- 18
τόν, καὶ εὐφρανεῖ αὐτόν, καὶ ἀποκαλύψει αὐτῷ τὰ κρυπτὰ αὐ-
τῆς. Ἐὰν ἀποπλανηθῇ, ἐγκαταλείψει αὐτόν, καὶ παραδώσει αὐ- 19
τὸν εἰς χεῖρας πτώσεως αὐτοῦ. Συντήρησον καιρὸν καὶ φύλαξαι 20
ἀπὸ πονηροῦ, καὶ περὶ τῆς ψυχῆς σου μὴ αἰσχυνθῇς· ἔστι γὰρ 21
αἰσχύνη ἐπάγουσα ἁμαρτίαν, καὶ ἔστιν αἰσχύνη δόξα καὶ χάρις.
Μὴ λάβῃς πρόσωπον κατὰ τῆς ψυχῆς σου, καὶ μὴ ἐντραπῇς εἰς 22
πτῶσίν σου. Μὴ κωλύσῃς λόγον ἐν καιρῷ σωτηρίας, καὶ μὴ 23
κρύψῃς τὴν σοφίαν σου εἰς καλλονήν. Ἐν γὰρ λόγῳ γνωσθήσε- 24
ται σοφία, καὶ παιδεία ἐν ῥήματι γλώσσης. Μὴ ἀντίλεγε τῇ 25
ἀληθείᾳ κατὰ μηδὲ ἕν, καὶ περὶ ψεύσματος τῆς ἀπαιδευσίας σου
ἐντράπηθι· μὴ αἰσχυνθῇς ὁμολογῆσαι ἐφ᾽ ἁμαρτίαις σου, καὶ μὴ 26
βιάζου ῥοῦν ποταμοῦ. Καὶ μὴ ὑποστρώσῃς ἀνθρώπῳ μωρῷ σε- 27
αυτόν, καὶ μὴ λάβῃς πρόσωπον δυνάστου. Ἕως θανάτου ἀγώνισαι 28
περὶ τῆς ἀληθείας, καὶ Κύριος ὁ Θεὸς πολεμήσει ὑπὲρ σοῦ. Μὴ 29
γίνου ταχὺς ἐν γλώσσῃ σου, καὶ νωθρὸς καὶ παρειμένος ἐν τοῖς
ἔργοις σου. Μὴ ἴσθι ὡς λέων ἐν τῷ οἴκῳ σου, καὶ φαντασιοκο- 30
πῶν ἐν τοῖς ἱκέταις σου. Μὴ ἔστω ἡ χείρ σου ἐκτεταμένη εἰς 31
τὸ λαβεῖν καὶ ἐν τῷ ἀποδιδόναι συνεσταλμένη.

ΚΕΦ. Ε΄. V.

Μὴ ἔπεχε ἐπὶ τοῖς χρήμασί σου, καὶ μὴ εἴπῃς· αὐτάρκη 1
μοι ἐστὶν εἰς ζωήν. Μὴ ἐξακολούθει τῇ ψυχῇ σου καὶ τῇ ἰσχύϊ 2
σου, τοῦ πορεύεσθαι ἐν ἐδοῖς καρδίας σου. Καὶ μὴ εἴπῃς· τίς με 3
δυναστεύσει διὰ τὰ ἔργα μου; ὁ γὰρ Κύριος ἐκδικῶν ἐκδικήσει
σου τὴν ὕβριν. Μὴ εἴπῃς· ἥμαρτον, καὶ τί μοι ἐγένετο λυπηρόν; 4
ὁ γὰρ Κύριός ἐστι μακρόθυμος, οὐ μή σε ἀνῇ. Περὶ ἐξιλασμοῦ μὴ 5
ἄφοβος γίνου, προσθεῖναι ἁμαρτίαν ἐφ᾽ ἁμαρτίαις· καὶ μὴ εἴπῃς· 6
ὁ οἰκτιρμὸς αὐτοῦ πολύς, τὸ πλῆθος τῶν ἁμαρτιῶν μου ἐξιλάσε-
ται· ἔλεος γὰρ καὶ ὀργὴ παρ᾽ αὐτῷ, καὶ ἐπὶ ἁμαρτωλοὺς κατα-
παύσει ὁ θυμὸς αὐτοῦ. Μὴ ἀνάμενε ἐπιστρέψαι πρὸς Κύριον, καὶ 7
(Τόμ. Δ΄.) 17*