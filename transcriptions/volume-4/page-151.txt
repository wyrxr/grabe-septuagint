1682 ΜΑΚΚΑΒΑΙΩΝ Β΄. ΚΕΦ. Ζ΄.

σωπον ἀντιμαρτυρούσης ᾠδῆς διεσάφησε Μωσῆς, λέγων· καὶ ἐπὶ
7 τοῖς δούλοις αὐτοῦ παρακληθήσεται. Μεταλλάξαντος δὲ τοῦ πρώ-
του τὸν τρόπον τοῦτον, τὸν δεύτερον ἦγον ἐπὶ τὸν ἐμπαιγμὸν καὶ
τὸ τῆς κεφαλῆς δέρμα σὺν ταῖς θριξὶ περισύροντες ἐπηρώτων, εἰ
8 φάγεσαι πρὸ τοῦ τιμωρηθῆναι κατὰ μέλος τὸ σῶμα; Ὁ δὲ ἀπο-
κριθεὶς τῇ πατρίῳ φωνῇ προσείπεν· οὐχί. διόπερ καὶ οὗτος τὴν
9 ἕξης ἔλαβε βάσανον, ὡς ὁ πρῶτος. Ἐν ἐσχάτῃ δὲ πνοῇ γενόμε-
νος εἶπε· σὺ μὲν ἀλάστωρ ἐκ τοῦ παρόντος ἡμᾶς ζῆν ἀπολύεις,
ὁ δὲ τοῦ κόσμου βασιλεὺς ἀποθανόντας ἡμᾶς ὑπὲρ τῶν αὐτοῦ νό-
10 μων εἰς αἰώνιον ἀναβίωσιν ζωῆς ἡμᾶς ἀναστήσει. Μετὰ δὲ τοῦ-
τον ὁ τρίτος ἐνεπαίζετο, καὶ τὴν γλῶσσαν αἰτηθεὶς ταχέως προσ-
11 ἔβαλλε, καὶ τὰς χεῖρας εὐθαρσῶς προέτεινε, καὶ γενναίως εἶπεν·
ἐξ οὐρανοῦ ταῦτα κέκτημαι, καὶ διὰ τοὺς αὐτοῦ νόμους ὑπερορῶ
12 ταῦτα, καὶ παρ᾿ αὐτοῦ ταῦτα πάλιν ἐλπίζω κομίζεσθαι. Ὥστε
αὐτὸν τὸν βασιλέα καὶ τοὺς σὺν αὐτῷ ἐκπλήσσεσθαι τὴν τοῦ νεα-
13 νίσκου ψυχὴν, ὡς ἐν οὐδενὶ τὰς ἀλγηδόνας ἐτίθετο. Καὶ τούτου
δὲ μεταλλάξαντος τὸν τέταρτον ὡσαύτως ἐβασάνιζον αἰκιζόμενοι.
14 Καὶ γενόμενος πρὸς τῷ τελευταῖν οὕτως ἔφη· αἱρετὸν μεταλλάσ-
σοντας ἀπὸ ἀνθρώπων τὰς ὑπὸ τοῦ Θεοῦ προσδοκᾶν ἐλπίδας πάλιν
ἀναστήσεσθαι ὑπ᾿ αὐτοῦ· σοὶ μὲν γὰρ ἀνάστασις εἰς ζωὴν οὐκ ἔσται.
15. 16 Ἐχομένως δὲ τὸν πέμπτον προσάγοντες ᾐκίζοντο. Ὁ δὲ πρὸς
αὐτὸν εἰδὼν, εἶπεν· ἐξουσίαν ἐν ἀνθρώποις ἔχων, ὃ θέλεις, ποιεῖς,
φθαρτὸς ὢν· μὴ δόκει δὲ τὸ γένος ἡμῶν ὑπὸ τοῦ Θεοῦ καταλε-
17 λείφθαι. Σὺ δὲ καρτέρει, καὶ θεώρει τὸ μεγαλεῖον αὐτοῦ κρά-
18 τος, ὡς σὲ καὶ τὸ σπέρμα σου βασανιεῖ. Μετὰ δὲ τοῦτον ἦγον
τὸν ἕκτον, καὶ μέλλων ἀποθνήσκειν ἔφη· μὴ πλανῶ μάτην, ἡ-
μεῖς γὰρ δι᾿ ἑαυτοὺς ταῦτα πάσχομεν ἁμαρτόντες εἰς ἑαυτὸν
19 Θεὸν, διὸ ἄξια θαυμασμοῦ γέγονε. Σὺ δὲ μὴ νομίσης ἀθῷος
20 ἔσεσθαι θεομαχεῖν ἐπιχειρήσας. Ὑπεραγόντως δὲ ἡ μήτηρ θαυ-
μαστὴ καὶ μνήμης ἀγαθῆς ἀξία, ἥτις ἀπολλυμένους υἱοὺς ἑπτὰ
συνορῶσα μιᾶς ὑπὸ καιρὸν ἡμέρας εὐψύχως ἔφερε διὰ τὰς ἐπὶ
21 Κύριον ἐλπίδας. Ἕκαστον δὲ αὐτῶν παρεκάλει τῇ πατρίῳ φωνῇ,
γενναίῳ πεπληρωμένη φρονήματι, καὶ τὸν θῆλυν λογισμὸν ἄρσενι
22 θυμῷ διεγείρασα, λέγουσα πρὸς αὐτούς. Οὐκ οἶδ᾿ ὅπως εἰς τὴν
ἐμὴν ἐφάνητε κοιλίαν, οὐδὲ ἐγὼ τὸ πνεῦμα καὶ τὴν ζωὴν ὑμῖν
ἐχαρισάμην, καὶ τὴν ἑκάστου στοιχείωσιν οὐκ ἐγὼ διερόμισα.