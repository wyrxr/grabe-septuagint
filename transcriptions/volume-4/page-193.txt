ΜΑΚΚΑΒΑΙΩΝ Δ.
ΚΕΦΑΛΑΙΟΝ Α΄. Ι.

1 ΦΙΛΟΣΟΦΩΤΑΤΟΝ λόγον ἐπιδείκνυσθαι μέλλων, εἰ αὐτοδέ-
  σποτός ἐστι τῶν παθῶν ὁ εὐσεβὴς λογισμὸς˙ συμβουλεύσαιμ’ ἂν ὑμῖν
2 ὀρθῶς, ὅπως προθύμως προσέχητε τῇ φιλοσοφίᾳ. Καὶ γὰρ ἀναγκαῖος
  εἰς ἐπιστήμην παντὶ ὁ λόγος , καὶ ἄλλως τῆς μεγίστης ἀρετῆς.
3 λέγω δὴ φρονήσεως, περιέχει ἔπαινον˙ εἰ ἄρα τῶν σωφροσύνης
  κωλυτικῶν παθῶν ὁ λογισμὸς φαίνεται ἐπικρατεῖν, γαστριμαρ-
4 γίας τε καὶ ἐπιθυμίας˙ ἀλλὰ καὶ τῶν τῆς δικαιοσύνης ἐμπο-
  διστικῶν παθῶν κυριεύειν ἀναφαίνεται, οἷον κακοηθείας˙ καὶ τῶν
  τῆς ἀνδρείας ἐμποδιστικῶν παθῶν, θυμοῦ τε, καὶ πόνου καὶ φό-
5 βου. Πῶς οὖν, ἴσως εἴποιεν ἄν τινες, εἰ τῶν παθῶν ὁ λογι-
  σμὸς κρατεῖ, λήθης καὶ ἀγνοίας οὐ δεσπόζει ; γελοῖον ἐπιχει-
6 ροῦντες λέγειν˙ Οὐ γὰρ τῶν ἑαυτοῦ παθῶν ὁ λογισμὸς κρατεῖ,
  ἀλλὰ τῶν τῆς δικαιοσύνης καὶ ἀνδρείας καὶ σωφροσύνης, καὶ φρο-
  νήσεως ἐναντίων˙ καὶ τούτων, οὐχ ὥστε αὐτὰ καταλῦσαι, ἀλλ’
7 ὥστε αὐτεῖς μὴ εἶξαι. Πολλαχόθεν μὲν οὖν καὶ ἀλλαχόθεν ἔχοιμ’
  ἂν ὑμῖν ἐπιδεῖξαι, ὅτι αὐτοκράτωρ ἐστὶ τῶν παθῶν ὁ εὐσεβὴς
8 λογισμός. Πολὺ δὲ πλέον τοῦτο ἀποδείξαιμι ἀπὸ τῆς ἀνδραγα-
  θίας τῶν ὑπὲρ ἀρετῆς ἀποθανόντων, Ἐλεαζάρου τε καὶ ἑπτὰ
9 ἀδελφῶν καὶ τῆς τούτων μητρός. Ἄπαντες γὰρ οὗτοι τῶν ὑπὲρ
  τῶν Θεοῦ νόμων ἕως θανάτου πόνων ὑπεριδόντες , καὶ ὑπὲρ
  θεοσεβείας τὸ ζῆν αὑτῶν ὑπεριδόντες, ἐπεδείξαντο ὅτι πε-
10 ρικρατεῖ τῶν παθῶν ὁ λογισμός. Τῶν μὲν οὖν ἀρετῶν, ἔ-
  πεστί μοι ἐπαινεῖν τοὺς κατὰ τοῦτον τὸν καιρὸν ὑπὲρ τῆς κα-
  λοκαγαθίας ἀποθανόντας μετὰ τῆς μητρὸς ἄνδρας˙ τῶν δὲ τι-
11 μῶν μακαρίσαιμ’ ἂν αὐτούς. Θαυμασθέντες γὰρ ἐκεῖνοι οὐ μόνον
  ὑπὸ πάντων ἀνθρώπων ἐπὶ τῇ ἀνδρείᾳ καὶ τῇ ὑπομονῇ, ἀλλὰ καὶ
  ὑπὸ τῶν αἰκισαμένων, αἴτιοι κατέστησαν τοῦ καταλυθῆναι τὴν