1540 Τ Ο Β Ι Τ ΚΕΦ. Δ´. Ε´.
πατέρες ἡμῶν ἀπὸ τοῦ αἰῶνος· μνήσθητι, παιδίον, ὅτι οὗτοι
πάντες ἔλαβον γυναῖκας ἐκ τῶν ἀδελφῶν αὐτῶν, καὶ ηὐλογήθ η-
σαν ἐν τοῖς τέκνοις αὐτῶν, καὶ τὸ σπέρμα αὐτῶν κληρονομήσει
13 γῆν. Καὶ νῦν, παιδίον, ἀγάπα τοὺς ἀδελφούς σου, καὶ μὴ ὑ-
περφανεύου τῇ καρδίᾳ σου ἀπὸ τῶν ἀδελφῶν σου, καὶ τῶν υἱῶν
καὶ θυγατέρων τοῦ λαοῦ σου, λαβεῖν σεαυτῷ ἐξ αὐτῶν γυναῖ-
κα· διότι ἐν τῇ ὑπερηφανίᾳ ἀπώλεια καὶ ἀκαταστασία πολλή,
καὶ ἐν τῇ ἀχρειότητι ἐλάττωσις καὶ ἔνδεια μεγάλη· ἡ γὰρ ἀ-
χρειότης μήτηρ ἐστι τοῦ λιμοῦ. Μισθὸς παντὸς ἀνθρώπου ὃς ἐὰν
14 ἐργάζηται, παρὰ σοὶ μὴ αὐλισθήτω, ἀλλὰ ἀπόδος αὐτῷ παραυ-
τίκα. Καὶ ἐὰν δουλεύσῃς τῷ Θεῷ, ἀποδοθήσεταί σοι. πρόσεχε
σεαυτῷ, παιδίον, ἐν πᾶσι τοῖς ἔργοις σου, καὶ ἴσθι πεπαιδευμέ-
15 νος ἐν πάσῃ ἀναστροφῇ σου. Καὶ ὃ μισεῖς, μηδενὶ ποιήσῃς· οἶ-
νον εἰς μέθην μὴ πίνῃς, καὶ μὴ πορευθήτω μετὰ σοῦ μέθη ἐν τῇ
16 ὁδῷ σου. Ἐκ τοῦ ἄρτου σου διαδίδου πεινῶντι, καὶ ἐκ τῶν ἱμα-
τίων σου τοῖς γυμνοῖς· πᾶν ὃ ἐὰν περισσεύῃ σοι, ποίει ἐλεημοσύ-
νην, καὶ μὴ φθονεσάτω σου ὁ ὀφθαλμὸς ἐν τῷ ποιεῖν ἐλεημοσύ-
17 νην. Ἔκχεον τοὺς ἄρτους σου ἐπὶ τὸν τάφον τῶν δικαίων, καὶ
18 μὴ δῷς τοῖς ἁμαρτωλοῖς. Συμβουλίαν παρὰ παντὸς φρονίμου
ζήτησον, καὶ μὴ μεταφρονήσῃς ἐπὶ πάσης συμβουλίας χρησίμης.
19 Καὶ ἐν παντὶ καιρῷ εὐλόγει Κύριον τὸν Θεόν, καὶ παρ᾽ αὐτοῦ
αἴτησον, ὅπως αἱ ὁδοί σου εὐθεῖαι γένωνται, καὶ πᾶσαι αἱ τρίβοι
καὶ αἱ βουλαί σου εὐοδωθῶσι· διότι πᾶν ἔθνος οὐκ ἔχει βουλήν,
ἀλλὰ αὐτὸς ὁ Κύριος δίδωσι πάντα τὰ ἀγαθά, καὶ ὃν ἐὰν θέλῃ,
ταπεινοῖ καθὼς βούλεται. καὶ νῦν, παιδίον, μνημόνευε τῶν ἐν-
20 τολῶν μου, καὶ μὴ ἐξαλειφθήτωσαν ἐκ τῆς καρδίας σου. Καὶ νῦν
ὑποδεικνύω σοι τὰ δέκα τάλαντα τοῦ ἀργυρίου, ἃ παρεθέμην Γα-
21 βαήλῳ τῷ τοῦ Γαβρία ἐν Ῥάγοις τῆς Μηδίας. Καὶ μὴ φοβοῦ,
παιδίον, ὅτι ἐπτωχεύσαμεν· ὑπάρχει σοι πολλά, ἐὰν φοβηθῇς τὸν
Κύριον, καὶ ἀποστῇς ἀπὸ πάσης ἁμαρτίας, καὶ ποιήσῃς τὸ ἀ-
ρεστὸν ἐνώπιον αὐτοῦ.

ΚΕΦ. Ε´. V.

1 ΚΑΙ ἀποκριθεὶς Τωβίας, εἶπεν αὐτῷ· πάτερ, ποιήσω πάντα
2 ὅσα ἐντέταλσαί μοι. Ἀλλὰ πῶς δυνήσομαι λαβεῖν τὸ ἀργύριον,
3 καὶ οὐ γινώσκω αὐτόν ; Καὶ ἔδωκεν αὐτῷ τὸ χειρόγραφον, καὶ