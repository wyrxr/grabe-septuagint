1622
ΜΑΚΚΑΒΑΙΩΝ Αʹ. ΚΕΦ. Δʹ Εʹ.

51 ἐπὶ τῆς λυχνίας, καὶ ἐφαίνοσαν ἐν τῷ ναῷ. Καὶ ἐπέθηκαν ἐπὶ
τὴν τράπεζαν ἄρτους, καὶ ἐξεπέτασαν τὰ καταπετάσματα· καὶ
52 ἐτέλεσαν πάντα τὰ ἔργα ἃ ἐποίησαν. Καὶ ὤρθρισαν τοπρωΐ τῇ
πέμπτῃ καὶ εἰκάδι τοῦ μηνὸς τοῦ ἐνάτου· οὗτος ὁ μὴν Χασελεῦ
53 τοῦ ὀγδόου καὶ τεσσαρακοστοῦ καὶ ἑκατοστοῦ ἔτους. Καὶ ἀνή-
νεγκαν θυσίαν κατὰ τὸν νόμον ἐπὶ τὸ θυσιαστήριον τῶν ὁλοκαυ-
54 τωμάτων τὸ καινὸν ὃ ἐποίησαν. Κατὰ τὸν καιρὸν καὶ κατὰ τὴν
ἡμέραν ἐν ᾗ ἐβεβήλωσαν αὐτὸ τὰ ἔθνη, ἐν ἐκείνῃ ἐνεκαινίσθη ἐν
55 ᾠδαῖς καὶ κιθάραις καὶ κινύραις καὶ ἐν κυμβάλοις. Καὶ ἔπεσον
πᾶς ὁ λαὸς ἐπὶ πρόσωπον, καὶ προσεκύνησαν καὶ ηὐλόγησαν εἰς
56 οὐρανὸν τὸν εὐοδώσαντα αὐτοῖς. Καὶ ἐποίησαν τὸν ἐγκαινισμὸν
τοῦ θυσιαστηρίου ἡμέρας ὀκτώ, καὶ προσήνεγκαν ὁλοκαυτώματα
57 μετ᾽ εὐφροσύνης, καὶ ἔθυσαν θυσίαν σωτηρίου καὶ αἰνέσεως. Καὶ
κατεκόσμησαν τὸ κατὰ πρόσωπον τοῦ λαοῦ στεφάνοις χρυσοῖς
καὶ ἀσπιδίσκαις, καὶ ἐνεκαινίσαν τὰς πύλας καὶ τὰ παστοφόρια,
58 καὶ ἐθύρωσαν αὐτά. Καὶ ἐγενήθη εὐφροσύνη μεγάλη ἐν τῷ λαῷ
59 σφόδρα, καὶ ἀπεστράφη ὄνειδος ἐθνῶν. Καὶ ἔστησεν Ἰούδας καὶ
οἱ ἀδελφοὶ αὐτοῦ καὶ πᾶσα ἐκκλησία Ἰσραήλ, ἵνα ἄγωνται αἱ
ἡμέραι ἐγκαινισμοῦ τοῦ θυσιαστηρίου ἐν τοῖς καιροῖς αὐτῶν ἐ-
νιαυτὸν κατ᾽ ἐνιαυτὸν ἡμέρας ὀκτώ, ἀπὸ τῆς πέμπτης καὶ εἰκά-
60 δος τοῦ μηνὸς Χασελεῦ μετ᾽ εὐφροσύνης καὶ χαρᾶς. Καὶ ᾠκο-
δόμησαν ἐν τῷ καιρῷ ἐκείνῳ τὸ ὄρος Σιών, κυκλόθεν τείχη ὑψηλὰ
καὶ πύργους ὀχυρούς, μὴ ποτε παραγενηθέντα τὰ ἔθνη κατα-
61 πατήσωσιν αὐτά, ὡς ἐποίησαν τοπρότερον. Καὶ ἀπέταξαν ἐκεῖ
δύναμιν τηρεῖν αὐτό, καὶ ὠχύρωσαν αὐτὸ τηρεῖν τὴν Βαιθσούρα,
τοῦ ἔχειν τὸν λαὸν ὀχύρωμα κατὰ πρόσωπον τῆς Ἰδουμαίας.

ΚΕΦ. Εʹ. V.

1 ΚΑὶ ἐγένετο, ὅτε ἤκουσαν τὰ ἔθνη κυκλόθεν, ὅτι ᾠκοδομήθη
τὸ θυσιαστήριον, καὶ ἐνεκαινίσθη τὸ ἁγίασμα ὡς τοπρότερον, καὶ
2 ὠργίσθησαν σφόδρα. Καὶ ἐβουλεύσαντο τοῦ ἆραι τὸ γένος Ἰακὼβ
τοὺς ὄντας ἐν μέσῳ αὐτῶν, καὶ ἤρξαντο τοῦ θανατοῦν ἐν τῷ λαῷ
3 καὶ ἐξαίρειν. Καὶ ἐπολέμει Ἰούδας πρὸς τοὺς υἱοὺς Ἠσαῦ ἐν
τῇ Ἰδουμαίᾳ τὴν Ἀκραβαττίνην, ὅτι περικάθηντο τὸν Ἰσραήλ,
καὶ ἐπάταξεν αὐτοὺς πληγὴν μεγάλην, καὶ συνέστειλεν αὐτούς,