1576 Ι Ο Υ Δ Ε Ι Θ ΚΕΦ. ΙΔ´.
τες ὑμεῖς, καὶ πάντες οἱ κατοικοῦντες πᾶν ὅριον Ἰσραήλ, κατα-
5 στρώσετε αὐτοὺς ἐν ταῖς ὁδοῖς αὐτῶν. Πρὸ δὲ τοῦ ποιῆσαι ταῦ-
τα, καλέσατέ μοι Ἀχιὼρ τὸν Ἀμμανίτην, ἵνα ἰδὼν ἐπιγνῷ τὸν
ἐκφαυλίσαντα τὸν οἶκον Ἰσραήλ, καὶ αὐτὸν ὡς εἰς θάνατον ἀ-
6 ποστείλαντα εἰς ἡμᾶς. Καὶ ἐκάλεσαν τὸν Ἀχιὼρ ἐκ τοῦ οἴκου
Ὀζία. ὡς δὲ ἦλθε, καὶ εἶδε τὴν κεφαλὴν Ὁλοφέρνου ἐν χειρὶ
ἀνδρὸς ἑνὸς ἐν τῇ ἐκκλησίᾳ τοῦ λαοῦ, ἔπεσεν ἐπὶ πρόσωπον, καὶ
7 ἐξελύθη τὸ πνεῦμα αὐτοῦ. Ὡς δὲ ἀνέλαβον αὐτόν, προσέπεσε
τοῖς ποσὶν Ἰουδίθ, καὶ προσεκύνησε τῷ προσώπῳ αὐτῆς, καὶ εἶ-
πεν· εὐλογημένη σὺ ἐν παντὶ σκηνώματι Ἰούδα, καὶ ἐν παντὶ
8 ἔθνει, οἵτινες ἀκούσαντες τὸ ὄνομά σου ταραχθήσονται. Καὶ νῦν
ἀνάγγειλόν μοι ὅσα ἐποίησας ἐν ταῖς ἡμέραις ταύταις. καὶ ἀπήγ-
γειλεν αὐτῇ Ἰουδὶθ ἐν μέσῳ τοῦ λαοῦ πάντα ὅσα ἦν πεποιη-
9 κυῖα, ἀφ᾽ ἧς ἡμέρας ἐξῆλθεν ἕως οὗ ἐλάλει αὐτοῖς. Ὡς δὲ ἐπαύ-
σατο λαλοῦσα, ἠλάλαξεν ὁ λαὸς φωνῇ μεγάλη, καὶ ἔδωκε φω-
10 νὴν εὐφροσύνης ἐν τῇ πόλει αὐτῶν. Ἰδὼν δὲ Ἀχιὼρ πάντα ὅσα
ἐποίησεν ὁ Θεὸς τοῦ Ἰσραήλ, ἐπίστευσε τῷ Θεῷ σφόδρα, καὶ
περιετέμετο τὴν σάρκα τῆς ἀκροβυστίας αὐτοῦ, καὶ προσετέθη
11 πρὸς τὸν οἶκον Ἰσραὴλ ἕως τῆς ἡμέρας ταύτης. Ἡνίκα δὲ ὁ ὄρ-
θρος ἀνέβη, ἐκρέμασαν τὴν κεφαλὴν Ὁλοφέρνου ἐκ τοῦ τείχους·
καὶ ἀνέλαβε πᾶς ἀνὴρ τὰ ὅπλα αὐτοῦ, καὶ ἐξῆλθοσαν κατὰ στεί-
12 ρην ἐπὶ τὰς ἀναβάσεις τοῦ ὄρους. Οἱ δὲ υἱοὶ Ἀσσούρ, ὡς εἶδον
αὐτούς, διέπεμψαν ἐπὶ τοὺς ἡγουμένους αὐτῶν· οἱ δὲ ἦλθον ἐπὶ
τοὺς στρατηγοὺς καὶ χιλιάρχους καὶ ἐπὶ πάντα ἄρχοντα αὐτῶν,
13 καὶ παρεγένοντο ἐπὶ τὴν σκηνὴν Ὁλοφέρνου, καὶ εἶπαν τῷ ὄντι
ἐπὶ πάντων τῶν αὐτοῦ· ἔγειρον δὴ τὸν κύριον ἡμῶν, ὅτι ἐτόλ-
μησαν οἱ δοῦλοι καταβαίνειν ἐφ᾽ ἡμᾶς εἰς πόλεμον, ἵνα ἐξολε-
14 θρευθῶσιν εἰς τέλος. Καὶ εἰσῆλθε Βαγώας, καὶ ἔκρουσε τὴν αὖ-
15 λὴν τῆς σκηνῆς, ὑπενόει γὰρ καθεύδειν αὐτὸν μετὰ Ἰουδίθ. Ὡς
δὲ οὐδεὶς ὑπήκουσε, διαστείλας εἰσῆλθεν εἰς τὸν κοιτῶνα, καὶ
εὗρεν αὐτὸν ἐπὶ τῆς χελωνίδος ἐῤῥιμμένον νεκρόν, καὶ ἡ κεφαλὴ
16 αὐτοῦ ἀφήρητο ἀπ᾽ αὐτοῦ. Καὶ ἐβόησε φωνῇ μεγάλῃ μετὰ κλαυθ-
μοῦ καὶ στεναγμοῦ καὶ βοῆς ἰσχυρᾶς, καὶ διέῤῥηξε τὰ ἱμάτια
17 αὐτοῦ. Καὶ εἰσῆλθεν εἰς τὴν σκηνὴν οὗ ἦν Ἰουδὶθ καταλύουσα,
καὶ οὐχ εὗρεν αὐτήν, καὶ ἐξεπήδησεν εἰς τὸν λαόν, καὶ ἐβόησεν·
18 ἠθέτησαν οἱ δοῦλοι, ἐποίησαν αἰσχύνην μία γυνὴ τῶν Ἑβραίων