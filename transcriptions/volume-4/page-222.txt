KEΦ. B΄. ΒΑΡΟΥΧ 1753
ἡμᾶς, ἄνθρωπον σάρκας υἱοῦ αὐτοῦ, καὶ ἄνθρωπον σάρκας θυγα-
τρὸς αὐτοῦ. Καὶ ἔδωκεν αὐτοὺς ὑποχειρίους πάσαις ταῖς βασι- 4
λείαις ταῖς κύκλῳ ἡμῶν, εἰς ὀνειδισμὸν, καὶ εἰς ἄβατον ἐν πά-
σι τοῖς λαοῖς τοῖς κύκλῳ ἡμῶν, οὗ διέσπειρεν αὐτοὺς Κύριος ἐκεῖ.
Καὶ ἐγεννήθησαν ὑποκάτω καὶ οὐκ ἐπάνω, ὅτι ἡμάρτομεν τῷ Κυ- 5
ρίῳ Θεῷ ἡμῶν, πρὸς τὸ μὴ ἀκούειν τῆς φωνῆς αὐτοῦ. Τῷ Κυρίῳ 6
Θεῷ ἡμῶν ἡ δικαιοσύνη, ἡμῖν δὲ καὶ τοῖς πατρράσιν ἡμῶν ἡ αἰσχύνη
τῶν προσώπων, ὡς ἡ ἡμέρα αὕτη. Ἄ ἐλάλησε Κύριος ἐφ᾽ ἡμᾶς, 7
πάντα τὰ κακὰ ταῦτα (ἃ) ἦλθεν ἐφ᾽ ἡμᾶς, καὶ οὐκ ἐδεήθημεν τοῦ 8
προσώπου Κυρίου, τοῦ ἀποστρέψαι ἕκαστον ἀπὸ τῶν νεμημάτων
τῆς καρδίας αὐτοῦ τῆς πονηρᾶς. Καὶ ἐγρηγόρησε Κύριος ἐπὶ τοῖς 9
κακοῖς, καὶ ἐπήγαγε Κύριος, ἐφ᾽ ἡμᾶς, ὅτι δίκαιος Κύριος ἐπὶ
πάντα τὰ ἔργα αὐτοῦ, ἃ ἐνετείλατο ἡμῖν. Καὶ οὐκ ἠκούσα- 10
μεν τῆς φωνῆς αὐτοῦ, πορεύεσθαι τοῖς προστάγμασι Κυρίου,
οἷς ἔδωκε κατὰ πρόσωπον ἡμῶν. Καὶ νῦν, Κύριε ὁ Θεὸς 11
Ἰσραήλ, ὁ ἐξαγαγὼν τὸν λαόν σου ἐκ γῆς Αἰγύπτου, ἐν χειρὶ
κραταιᾷ, καὶ ἐν σημείοις, καὶ ἐν τέρασι, καὶ ἐν δυνάμει μεγάλῃ,
καὶ ἐν βραχίονι ὑψηλῷ, καὶ ἐποίησας σεαυτῷ ὄνομα, ὡς ἡ ἡμέρα
αὕτη, ἡμάρτομεν, ἠσεβήσαμεν, ἠδικήσαμεν, Κύριε ὁ Θεὸς ἡμῶν 12
ἐπὶ πᾶσι τοῖς δικαιώμασί σου. Ἀποστραφήτω δὲ ὁ θυμός σου ἀφ᾽ 13
ἡμῶν, ὅτι κατελείφθημεν ὀλίγοι ἐν τοῖς ἔθνεσιν, οὗ διέσπειρας
ἡμᾶς ἐκεῖ. Εἰσάκουσον, Κύριε, τῆς προσευχῆς ἡμῶν, καὶ τῆς δεή- 14
σεως ἡμῶν, καὶ ἔξελοῦ ἡμᾶς ἕνεκεν τοῦ ὀνόματός σου, καὶ δὸς
ἡμῖν χάριν κατὰ πρόσωπον τῶν ἀποικισάντων ἡμᾶς, ἵνα γνω- 15
πάσῃ ἡ γῆ, ὅτι σὺ Κύριος ὁ Θεὸς ἡμῶν, ἔτι τὸ ὄνομά σου ἐπικέ-
κληται ἐπὶ Ἰσραήλ, καὶ ἐπὶ τὸ γένος αὐτοῦ. Κύριε, κάτιδε ἐκ τοῦ 16
οἴκου τοῦ ἁγίου σου, καὶ ἐννόησον εἰς ἡμᾶς, κλῖνον, Κύριε, τὸ οὖς
σου, καὶ εἰσάκουσον. Καὶ ἄνοιξον, Κύριε, τοὺς ὀφθαλμούς σου, 17
καὶ ἴδε ὅτι οὐχ οἱ τεθνεῶτες ἐν τῷ ᾅδῃ, ὧν ἐλήφθη τὸ πνεῦμα αὐ-
τῶν ἀπὸ τῶν σπλάγχνων αὐτῶν, δώσουσι δόξαν καὶ δικαίωμα τῷ
Κυρίῳ, ἀλλ᾽ ἡ ψυχὴ ἡ λυπουμένη ἔτι τὸ μέγεθος, ὃ βαδίζει κό- 18
πτον καὶ ἀσθενοῦν, καὶ οἱ ὀφθαλμοὶ οἱ ἐκλείποντες, καὶ ἡ ψυχὴ
ἡ πεινῶσα δώσουσι δόξαν σοι, καὶ δικαιοσύνην Κύριε. Ὅτι οὐκ 19
ἐπὶ τὰ δικαιώματα τῶν πατέρων ἡμῶν, καὶ τῶν βασιλέων ἡμῶν
ἡμεῖς καταβάλλομεν τὸν ἔλεον ἡμῶν κατὰ πρόσωπόν σου, Κύριε,
ὁ Θεὸς ἡμῶν, ὅτι ἐνήκας τὸν θυμόν σου καὶ τὴν ὀργήν σου ἐφ᾽ ἡ- 20