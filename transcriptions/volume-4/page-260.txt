ΚΕΦ. Β΄. Γ΄.          ΙΗΣΟΥ ΥΙΟΥ ΣΙΡΑΧ            1791
ρίων ζητήσουσιν εὐδοκίαν αὐτοῦ, καὶ οἱ ἀγαπῶντες αὐτὸν ἐμπλη-
σθήσονται τοῦ νόμου. Οἱ φοβούμενοι Κύριον ἑτοιμάσουσι καρδίας 17
αὐτῶν, καὶ ἐνώπιον αὐτοῦ ταπεινώσουσι τὰς ψυχὰς αὐτῶν, λέ- 18
γοντες· ἐμπεσούμεθα εἰς χεῖρας Κυρίου, καὶ οὐκ εἰς χεῖρας ἀν-
θρώπων· ὡς γὰρ ἡ μεγαλωσύνη αὐτοῦ, οὕτως καὶ τὸ ἔλεος αὐτοῦ.

ΚΕΦ. Γ΄. III.

ΕΜΟΥ τοῦ πατρὸς ἀκούσατε τέκνα, καὶ οὕτως ποιήσατε, ἵνα 1
σωθῆτε· ὁ γὰρ Κύριος ἐδόξασε πατέρα ἐπὶ τέκνοις, καὶ κρίσιν 2
μητρὸς ἐστερέωσεν ἐφ᾽ υἱοῖς. Ὁ τιμῶν πατέρα, ἐξιλάσκεται ἁμαρ- 3
τίας· καὶ ὡς ἀποθησαυρίζων, ὁ δοξάζων μητέρα αὐτοῦ. Ὁ τι- 4. 5
μῶν πατέρα εὐφρανθήσεται ὑπὸ τέκνων, καὶ ἐν ἡμέρᾳ προσευχῆς
αὐτοῦ εἰσακουσθήσεται. Ὁ δοξάζων πατέρα μακροημερεύσει, καὶ 6
ὁ εἰσακούων Κυρίου ἀναπαύσει μητέρα αὐτοῦ. Ὁ φοβούμενος τὸν 7
Κύριον τιμήσει πατέρα, καὶ ὡς δεσπόταις δουλεύσει (ἐν) τοῖς γεννή-
σασιν αὐτόν. Ἐν ἔργῳ καὶ λόγῳ τίμα τὸν πατέρα σου καὶ τὴν 8
μητέρα, ἵνα ἐπέλθῃ σοι εὐλογία παρ᾽ αὐτῶν. Εὐλογία γὰρ πατρὸς 9
στηρίζει οἴκους τέκνων, κατάρα δὲ μητρὸς ἐκριζοῖ θεμέλια. Μὴ 10
δοξάζου ἐν ἀτιμίᾳ πατρός σου, οὐ γάρ ἐστι σοι δόξα πατρὸς ἀτι-
μία· ἡ γὰρ δόξα ἀνθρώπου ἐκ τιμῆς πατρὸς αὐτοῦ, καὶ ὄνειδος 11
τέκνοις μήτηρ ἐν ἀδοξίᾳ. Τέκνον, ἀντιλαβοῦ ἐν γήρᾳ πατρός σου, 12
καὶ μὴ λυπήσῃς αὐτὸν ἐν τῇ ζωῇ αὐτοῦ. Καὶ ἐὰν ἀπολείπῃ σύνεσιν, 13
συγγνώμην ἔχε, καὶ μὴ ἀτιμάσῃς αὐτὸν ἐν πάσῃ ἰσχύϊ σου. Ἐλεη- 14
μοσύνη γὰρ πατρὸς οὐκ ἐπιλησθήσεται, καὶ ἀντὶ ἁμαρτιῶν προσ-
ανοικοδομηθήσεταί σοι· ἐν ἡμέρᾳ θλίψεώς σου ἀναμνησθήσεταί 15
σου ὡς εὐδία ἐπὶ παγετῷ, οὕτως ἀναλυθήσονταί σου αἱ ἁμαρτίαι.
Ὡς βλάσφημος ὁ ἐγκαταλιπὼν πατέρα, καὶ κεκατηραμένος παρὰ 16
Κυρίου ὁ παροργίζων μητέρα αὐτοῦ. Τέκνον, τὰ ἔργα σου ἐν 17
πραΰτητι διέξαγε, καὶ ὑπὸ ἀνθρώπου δεκτοῦ ἀγαπηθήσῃ. Ὅσῳ 18
μέγας εἶ, τοσούτῳ ταπεινοῦ σεαυτόν, καὶ ἔναντι Κυρίου εὑρήσεις
χάριν. Πολλοί εἰσιν ὑψηλοὶ καὶ ἐπίδοξοι· ἀλλὰ πραέσῑν ἀποκα- 19
λύπτεται μυστήρια. Ὅτι μεγάλη ἡ δυναστεία Κυρίου, καὶ ὑπὸ 20
τῶν ταπεινῶν δοξάζεται. Χαλεπωτέρα σου μὴ ζήτει, καὶ ἰσχυ- 21
ρότερα σου μὴ ἐξέταζε· ἃ προσετάγη σοι, ταῦτα διανοοῦ ὁσίως· 22
οὐ γάρ ἐστι σοι χρεία τῶν κρυπτῶν βλέπειν ὀφθαλμοῖς. Ἐν τοῖς 23
(Τόμ. Δ΄.)                                                                       17