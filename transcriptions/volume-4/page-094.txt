ΚΕΦ. Ε΄. ΜΑΚΚΑΒΑΙΩΝ Α΄. 1625
τῆς, καὶ ἐνέπρησεν αὐτὴν ἐν πυρί. ᾽Εκεῖθεν ἀπῆρε, καὶ προκα- 36
τελάβετο τὴν Χασφὼθ, Μακὲδ, Βοσὸρ, καὶ τὰς λοιπὰς πόλεις
τῆς Γαλαδίτιδος. Μετὰ δὲ τὰ ῥήματα ταῦτα συνήγαγε Τιμό- 37
θεος παρεμβολὴν ἄλλην, καὶ παρενέβαλε κατὰ πρόσωπον Ῥαφὼν
ἐκ πέραν τοῦ χειμάῤῥου. Καὶ ἀπέστειλεν ᾽Ιούδας κατασκοπῆσαι 38
τὴν παρεμβολὴν καὶ ἀπήγγειλαν αὐτῷ, λέγοντες· ἐπισυνηγμένοι
εἰσὶ πρὸς αὐτοὺς πάντα τὰ ἔθνη τὰ κύκλῳ ὑμῶν, δύναμις πολλὴ
σφόδρα. Καὶ ῎Αραβες μεμίσθωται εἰς βοήθειαν αὐτοῖς, καὶ πα- 39
ρενέβαλον πέραν τοῦ χειμάῤῥου ἕτοιμοι τοῦ ἐλθεῖν ἐπὶ σὲ εἰς πό-
λεμον· καὶ ἐπορεύθη ᾽Ιούδας εἰς συνάντησιν αὐτῶν. Καὶ εἶπε 40
Τιμόθεος τοῖς ἄρχουσι τῆς δυνάμεως αὐτοῦ, ἐν τῷ ἐγγίζειν ᾽Ιού-
δαν καὶ τὴν παρεμβολὴν αὐτοῦ ἐπὶ τὸν χειμάῤῥουν τοῦ ὕδατος·
᾽Εὰν διαβῇ πρὸς ἡμᾶς πρότερος, οὐ δυνησόμεθα ὑποστῆναι αὐτὸν,
ἔτι δυνάμενος δυνήσεται πρὸς ἡμᾶς. ᾽Εὰν δὲ δειλωθῇ καὶ παρεμβάλῃ 41
πέραν τοῦ ποταμοῦ, διαπεράσομεν πρὸς αὐτὸν, καὶ δυνησόμεθα
πρὸς αὐτόν. Ὡς δὲ ἤγγισεν ᾽Ιούδας ἐπὶ τὸν χειμάῤῥουν τοῦ ὕ- 42
δατος, ἔστησε τοὺς γραμματεῖς τοῦ λαοῦ ἐπὶ τοῦ χειμάῤῥου, καὶ
ἐνετείλατο αὐτοῖς, λέγων· μὴ ἀφῆτε πάντα ἄνθρωπον παρεμβα-
λεῖν, ἀλλὰ ἐρχέσθωσαν πάντες εἰς τὸν πόλεμον. Καὶ διεπέρασε 43
πρὸς αὐτοὺς πρότερον, καὶ πᾶς ὁ λαὸς αὐτοῦ ὄπισθεν αὐτοῦ· καὶ
συνετρίβησαν πρὸ προσώπου αὐτοῦ πάντα τὰ ἔθνη καὶ ἐῤῥίψαν
πάντα τὰ ὅπλα αὐτῶν, καὶ ἔφυγον εἰς τὸ τέμενος ἐν Καρναΐν.
Καὶ προκατελάβοντο τὴν πόλιν, καὶ τὸ τέμενος ἐνεπύρισαν ἐν 44
πυρὶ σὺν πᾶσι τοῖς οὖσιν ἐν αὐτῷ· καὶ ἐτροπώθη ἡ Καρναΐν, καὶ
οὐκ ἐδύνατο ἔτι ὑποστῆναι κατὰ πρόσωπον ᾽Ιούδα. Καὶ συνήγα- 45
γεν ᾽Ιούδας πάντα ᾽Ισραὴλ τοὺς ἐν τῇ Γαλαδίτιδι ἀπὸ μικροῦ
ἕως μεγάλου καὶ τὰς γυναῖκας αὐτῶν, καὶ τὰ τέκνα αὐτῶν καὶ
τὴν ἀποσκευὴν, παρεμβολὴν μεγάλην σφόδρα, ἐλθεῖν εἰς γῆν ᾽Ιού-
δα. Καὶ ἦλθον ἕως ᾽Εφρὼν, καὶ αὕτη ἡ πόλις μεγάλη ἐπὶ τῆς 46
εἰσόδου ἰσχυρὰ σφόδρα· οὐκ ἦν ἐκκλῖναι ἀπ᾽ αὐτῆς δεξιὰν ἢ ἀρι-
στερὰν, ἀλλ᾽ ἢ διὰ μέσου αὐτῆς πορεύεσθαι. Καὶ ἀπέκλεισαν αὐ- 47
τοὺς οἱ ἐκ τῆς πόλεως, καὶ ἐνέφραξαν τὰς πύλας λίθοις. Καὶ ἀ- 48
πέστειλε πρὸς αὐτοὺς ᾽Ιούδας λόγοις εἰρηνικοῖς, λέγων· διελεύ-
σομαι εἰς τὴν γῆν σου, τοῦ ἀπελθεῖν εἰς τὴν γῆν ἡμῶν, καὶ οὐ-
δεὶς κακοποιήσει ὑμᾶς, πλὴν τοῖς ποσὶ παρελευσόμεθα· καὶ οὐκ
ἠβούλοντο ἀνοῖξαι αὐτῷ. Καὶ ἐπέταξεν ᾽Ιούδας κηρῦξαι ἐν τῇ 49