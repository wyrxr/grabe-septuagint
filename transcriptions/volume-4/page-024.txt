ΚΕΦ. Β´. Γ´.
ΙΟΥΔΕΙΘ 1555
καὶ ἐπισιτισμὸν παντὶ ἀνδρὶ εἰς πλῆθος, καὶ χρυσίον καὶ ἀργύριον 18
ἐξ οἴκου βασιλέως πολὺ σφόδρα. Καὶ ἐξῆλθεν αὐτὸς καὶ πᾶσα ἡ 19
δύναμις αὐτοῦ εἰς πορείαν τοῦ προελθεῖν βασιλέως Ναβουχοδο-
νόσορ, καὶ καλύψαι πᾶν τὸ πρόσωπον τῆς γῆς πρὸς δυσμαῖς ἐν
ἅρμασι καὶ ἱππεῦσι, καὶ πεζοῖς ἐπιλέκτοις αὐτῶν. Καὶ πολὺς 20
ὁ ἐπίμικτος ὡς ἄκρις συνεξῆλθον αὐτοῖς, καὶ ὡς ἡ ἄμμος τῆς γῆς·
οὐ γὰρ ἦν ἀριθμὸς ἀπὸ πλήθους αὐτῶν. Καὶ ἐξῆλθον ἐκ Νινευὴ 21
ὁδὸν τριῶν ἡμερῶν ἐπὶ πρόσωπον τοῦ πεδίου Βεκτελέθ, καὶ ἐστρα-
τοπέδευσαν ἀπὸ Βεκτελέθ, πλησίον τοῦ ὄρους τοῦ ἐπ᾿ ἀριστε-
ρᾷ τῆς ἄνω Κιλικίας. Καὶ ἔλαβε πᾶσαν τὴν δύναμιν αὐτοῦ, 22
τοὺς πεζούς, καὶ τοὺς ἱππεῖς, καὶ τὰ ἅρματα αὐτοῦ, καὶ ἀπῆλθεν
ἐκεῖθεν εἰς τὴν ὀρεινήν. Καὶ διέκοψε τοὺς Φοὺδ καὶ Λοὺδ, καὶ 23
ἐπρονόμευσε πάντας υἱοὺς Ῥασσεὶς καὶ υἱοὺς Ἰσμαὴλ τοὺς κατὰ
πρόσωπον τῆς ἐρήμου πρὸς νότον τῆς Χελεῶν. Καὶ παρῆλθε τὸν 24
Εὐφράτην, καὶ διῆλθε τὴν Μεσοποταμίαν, καὶ κατέσκαψε πάσας
τὰς πόλεις τὰς ὑψηλὰς τὰς ἐπὶ τοῦ χειμάρρου Ἀβρωνᾷ ἕως τοῦ
ἐλθεῖν ἐπὶ θάλασσαν. Καὶ κατελάβετο τὰ ὅρια τῆς Κιλικίας, καὶ 25
κατέκοψε πάντας τοὺς ἀντιστᾶντας αὐτῷ· καὶ ἦλθεν ἕως ὁρίων
Ἰάφεθ, τὰ πρὸς νότον κατὰ πρόσωπον τῆς Ἀραβίας. Καὶ ἐκύ- 26
κλωσε πάντας τοὺς υἱοὺς Μαδιάμ, καὶ ἐνέπρησε τὰ σκηνώματα
αὐτῶν, καὶ ἐπρονόμευσε τὰς μάνδρας αὐτῶν. Καὶ κατέβη εἰς 27
πεδίον Δαμασκοῦ ἐν ἡμέραις θερισμοῦ πυρῶν, καὶ ἐνέπρησε πάν-
τας τοὺς ἀγροὺς αὐτῶν· καὶ τὰ ποίμνια καὶ τὰ βουκόλια ἔδω-
κεν εἰς ἀφανισμόν, καὶ τὰς πόλεις αὐτῶν ἐσκύλευσε, καὶ τὰ πε-
δία αὐτῶν ἐξελίκμησε, καὶ ἐπάταξε πάντας τοὺς νεανίσκους αὐ-
τῶν ἐν στόματι ῥομφαίας. Καὶ ἔπεσεν ὁ φόβος καὶ ὁ τρόμος αὐ- 28
τοῦ ἐπὶ τοὺς κατοικοῦντας τὴν παραλίαν, τοὺς ὄντας ἐν Σιδῶνι
καὶ ἐν Τύρῳ, καὶ τοὺς κατοικοῦντας Σοὺρ, καὶ Ὀκεινά, καὶ πάν-
τας τοὺς κατοικοῦντας Ἰεμνάαν. καὶ οἱ κατοικοῦντες ἐν Ἀζώτῳ
καὶ Ἀσκαλῶνι ἐφοβήθησαν αὐτὸν σφόδρα.

ΚΕΦ. Γ´. ΙΙΙ.

ΚΑΙ ἀπέστειλαν πρὸς αὐτὸν ἀγγέλους λόγοις εἰρηνικοῖς, λέ- 1
γοντες· Ἰδοὺ ἡμεῖς οἱ παῖδες Ναβουχοδονόσορ βασιλέως μεγάλου 2
παρακείμεθα ἐνώπιόν σου, χρῆσαι ἡμῖν καθὼς ἀρεστόν ἐστι τῷ