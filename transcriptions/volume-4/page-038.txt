ΚΕΦ. Ι´.                                  Ι Ο Υ Δ Ε Ι Θ                                          1569
Θεὸς τῶν πατέρων ἡμῶν δῴη σοι εἰς χάριν, καὶ τελειῶσαι τὰ
ἐπιτηδεύματά σου εἰς γαυρίαμα υἱῶν Ἰσραήλ, καὶ ὕψωμα Ἱερου-
σαλήμ. καὶ προσεκύνησε τῷ Θεῷ, καὶ εἶπε πρὸς αὐτούς· ἐπιτά- 9
ξατε ἀνοῖξαί μοι τὴν πύλην τῆς πόλεως, καὶ ἐξελεύσομαι εἰς τε-
λείωσιν τῶν λόγων, ὧν ἐλαλήσατε μετ᾿ ἐμοῦ. καὶ συνέταξαν τοῖς
νεανίσκοις ἀνοῖξαι αὐτῇ καθότι ἐλάλησε. Καὶ ἐποίησαν οὕτως. 10
καὶ ἐξῆλθεν Ἰουδίθ, αὐτὴ καὶ ἡ παιδίσκη αὐτῆς μετ᾿ αὐτῆς. ἀ-
πεσκόπευον δὲ αὐτὴν οἱ ἄνδρες τῆς πόλεως ἕως οὗ κατέβη τὸ
ὄρος, ἕως οὗ διῆλθε τὸν αὐλῶνα, καὶ οὐκ ἔτι ἐθεωροῦσαν αὐ-
τήν. Καὶ ἐπορεύοντο ἐν τῷ αὐλῶνι εἰς εὐθεῖαν, καὶ συνήντησεν 11
αὐτῇ προφυλακὴ τῶν Ἀσσυρίων. Καὶ συνέλαβον αὐτήν, καὶ ἐπη- 12
ρώτησαν, τίνων εἶ; καὶ πόθεν ἔρχῃ; καὶ ποῦ πορεύῃ; καὶ εἶπε·
θύγατηρ εἰμὶ τῶν Ἑβραίων, καὶ ἀποδιδράσκω ἀπὸ προσώπου αὐ-
τῶν, ὅτι μέλλουσι δίδοσθαι ὑμῖν εἰς κατάβρωμα. Κἀγὼ ἔρχομαι 13
εἰς τὸ πρόσωπον Ὁλοφέρνου ἀρχιστρατήγου δυνάμεως ὑμῶν, τοῦ
ἀπαγγεῖλαι ῥήματα ἀληθείας· καὶ δείξω πρὸ προσώπου αὐτοῦ
ὁδὸν, καθ᾿ ἣν πορεύσεται, καὶ κυριεύσει πάσης τῆς ὀρεινῆς, καὶ
οὐ διαφωνήσει τῶν ἀνδρῶν αὐτοῦ σάρξ μία, οὐδὲ πνεῦμα ζωῆς.
Ὡς δὲ ἤκουσαν οἱ ἄνδρες τὰ ῥήματα αὐτῆς, καὶ κατενόησαν τὸ 14
πρόσωπον αὐτῆς, καὶ ἦν ἐναντίον αὐτῶν θαυμασία τῷ κάλλει σφό-
δρα, καὶ εἶπαν πρὸς αὐτήν. Σέσωκας τὴν ψυχήν σου, σπεύσασα 15
καταβῆναι εἰς πρόσωπον τοῦ κυρίου ἡμῶν· καὶ νῦν πρόσέλθε ἐπὶ
τὴν σκηνὴν αὐτοῦ, καὶ ἀφ᾿ ἡμῶν προπέμψουσί σε ἕως παραδώσουσι
σε εἰς χεῖρας αὐτοῦ. Ἐὰν δὲ στῇς ἐναντίον αὐτοῦ, μὴ φοβηθῇς 16
τῇ καρδίᾳ σου, ἀλλὰ ἀνάγγειλον κατὰ τὰ ῥήματά σου, καὶ εὖ σε
ποιήσει. καὶ ἐπέλεξαν ἐξ αὐτῶν ἄνδρας ἑκατόν, καὶ παρέζευξαν 17
αὐτῇ καὶ τῇ ἄβρᾳ αὐτῆς, καὶ ἤγαγον αὐτὰς ἐπὶ τὴν σκηνὴν Ὁ-
λοφέρνου. Καὶ ἐγένετο συνδρομὴ ἐν πάσῃ τῇ παρεμβολῇ· διεβοήθη 18
γὰρ εἰς τὰ σκηνώματα ἡ παρουσία αὐτῆς. καὶ ἐλθόντες ἐκύκλουν
αὐτὴν ὡς εἰστήκει ἔξω τῆς σκηνῆς Ὁλοφέρνου, ἕως προσήγγειλαν
αὐτῷ περὶ αὐτῆς. Καὶ ἐθαύμαζον ἐπὶ τῷ κάλλει αὐτῆς, καὶ ἐ- 19
θαύμαζον τοὺς υἱοὺς Ἰσραὴλ ἀπὸ αὐτῆς· καὶ εἶπαν ἕκαστος πρὸς
τὸν πλησίον αὐτοῦ· τίς καταφρονήσει τοῦ λαοῦ τούτου, ὃς ἔχει
ἐν ἑαυτῷ γυναῖκας τοιαύτας; ὅτι οὐ καλὸν ἐστιν ἐξ αὐτῶν ὑπο-
λεῖφθαι ἄνδρα ἕνα, εἰ ἀφεθέντες δυνήσονται κατασοφίσασθαι πᾶ-
σαν τὴν γῆν. Καὶ ἐξῆλθον οἱ παρακαθεύδοντες Ὁλοφέρνῃ καὶ 20
(Τόμ. Δ´.)                                                                                     3*.