Ο Ι Ε Ρ Ε Υ Σ
1599
ΚΕΦ. Ζ'. VII.
ΤΌΤΕ Σισίννης ὁ ἔπαρχος κοίλης Συρίας καὶ Φοινίκης, καὶ 1
Σαβραβουζάνης, καὶ οἱ συνεταῖροι κατακολουθήσαντες τοῖς ὑπὸ τοῦ
βασιλέως Δαρείου προσταγεῖσιν, ἐπεστάτουν τῶν ἱερῶν ἔργων, 2
ἐπιμελέστερον συνεργοῦντες τοῖς πρεσβυτέροις τῶν Ἰουδαίων καὶ
ἱεροστάταις. Καὶ εὐόδα ἐγίνετο τὰ ἱερὰ ἔργα, προφητευόντων Ἀγ- 3
γαίου καὶ Ζαχαρίου τῶν προφητῶν. Καὶ συνετέλεσαν ταῦτα διὰ
προστάγματος τοῦ Κυρίου Θεοῦ Ἰσραήλ, καὶ μετὰ τῆς γνώμης 4
Κύρου καὶ Δαρείου καὶ Ἀρταξέρξου βασιλέων Περσῶν, ἕως τοῦ
ἕκτου ἔτους Δαρείου βασιλέως Περσῶν. Συνετελέσθη δ ὀῖκος ὁ ἅ- 5
γιος ἕως τρίτης καὶ εἰκάδος μηνός Ἄδαρ τοῦ ἕκτου ἔτους βασιλέως
Δαρείου. Καὶ ἐποίησαν οἱ υἱοὶ Ἰσραήλ, καὶ οἱ ἱερεῖς, καὶ οἱ Λευῖ- 6
ται, καὶ οἱ λοιποὶ οἱ ἐκ τῆς αἰχμαλωσίας, οἱ προστεθέντες, ἀκο-
λούθως τοῖς ἐν τῇ Μωσέως βίβλῳ. Καὶ προσήνεγκαν εἰς τὸν ἐγ- 7
καινισμὸν τοῦ ἱεροῦ τοῦ Κυρίου ταύρους ἑκατόν, κριοὺς διακο-
σίους, ἄρνας τετρακοσίους, χιμάρους ὑπὲρ ἁμαρτίας παντὸς τοῦ 8
Ἰσραήλ δώδεκα πρὸς ἀριθμόν, ἐκ τῶν φυλάρχων τοῦ Ἰσραὴλ δώ-
δεκα. Καὶ ἔστησαν οἱ ἱερεῖς καὶ οἱ Λευῖται κατὰ φυλὰς ἐστολι- 9
σμένοι ἐπὶ τῶν ἔργων Κυρίου τοῦ Θεοῦ Ἰσραήλ ἀκολούθως τῇ
Μωσέως βίβλῳ, καὶ οἱ θυρωροὶ ἐφ᾿ ἑκάστου πυλῶνος. Καὶ ἠγάγο- 10
σαν οἱ υἱοὶ Ἰσραὴλ τῶν ἐκ τῆς αἰχμαλωσίας τὸ πάσχα ἐν τῇ τεσ-
σαρεσκαιδεκάτῃ τοῦ πρώτου μηνός, ὅτε ἡγνίσθησαν οἱ ἱερεῖς καὶ
οἱ Λευῖται ἅμα, καὶ πάντες οἱ υἱοὶ τῆς αἰχμαλωσίας, ἔτι ἡγνί- 11
σθησαν· ὅτι οἱ Λευῖται ἅμα πάντες ἡγνίσθησαν. Καὶ ἔθυσαν τὸ
πάσχα πᾶσι τοῖς υἱοῖς τῆς αἰχμαλωσίας, καὶ τοῖς ἀδελφοῖς αὐ- 12
τῶν τοῖς ἱερεῦσι, καὶ ἑαυτοῖς. Καὶ ἔφάγοσαν οἱ υἱοὶ Ἰσραὴλ οἱ 13
ἐκ τῆς αἰχμαλωσίας, πάντες οἱ χωρισθέντες ἀπὸ τῶν βδελυγμά-
των τῶν ἐθνῶν τῆς γῆς, ζητοῦντες τὸν Κύριον. Καὶ ἠγάγοσαν 14
τὴν ἑορτὴν τῶν ἀζύμων ἑπτὰ ἡμέρας εὐφραινόμενοι ἔναντι τοῦ
Κυρίου· ὅτι μετέστρεφε τὴν βουλὴν τοῦ βασιλέως Ἀσσυρίων ἐπ᾿ 15
αὐτούς, κατισχύσαι τὰς χεῖρας αὐτῶν ἐπὶ τὰ ἔργα Κυρίου Θεοῦ
Ἰσραήλ.
(Τόμ. Δ´.)
5