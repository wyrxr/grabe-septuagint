1690 ΜΑΚΚΑΒΑΙΩΝ Β΄. ΚΕΦ. Ι΄.
8 ἑαυτοῦ τόπον. Ἐδογμάτισαν τε μετὰ κοινοῦ προστάγματος καὶ
ψηφίσματος παντὶ τῷ τῶν Ἰουδαίων ἔθνει κατ᾽ ἐνιαυτὸν ἄγειν
9 τάςδε τὰς ἡμέρας. Καὶ τὰ μὲν τῆς Ἀντιόχου τοῦ προσαγο-
ρεθέντος Ἐπιφανοῦς τελευτῆς οὕτως εἶχε. Νυνὶ δὲ τὰ κατὰ τὸν
10 Εὐπάτορα Ἀντίοχον, υἱὸν δὲ τοῦ ἀσεβοῦς γενόμενον δηλώσομεν,
11 αὐτὰ συντέμνοντες τὰ συνέχοντα τῶν πολέμων κακά. Οὗτος γὰρ
παραλαβὼν τὴν βασιλείαν, ἀνέδειξεν ἐπὶ τῶν προσταγμάτων Λυ-
σίαν τινά, Κοίλης δὲ Συρίας, καὶ Φοινίκης στρατηγὸν πρωταρ-
12 χον. Πτολεμαῖος γὰρ ὁ καλούμενος Μάκρων τὸ δίκαιον συντη-
ρῶν προηγούμενος πρὸς τοὺς Ἰουδαίους διὰ τὴν γεγονυῖαν εἰς
αὐτοὺς ἀδικίαν, ἐπειρᾶτο τὰ πρὸς αὐτοὺς εἰρηνικῶς διεξάγειν.
13 Ὅθεν κατηγορούμενος ὑπὸ τῶν φίλων πρὸς τὸν Εὐπάτορα, καὶ
προδότης παρέκαστα ἀκούων, διὰ τὸ τὴν Κύπρον ἐμπιστευθέντα
ὑπὸ τοῦ Φιλομήτορος ἐκλιπεῖν, καὶ πρὸς Ἀντίοχον τὸν Ἐπιφανῆ
ἀναχωρῆσαι, μήτε εὐγενῆ ἐξουσίαν ἔχων, ὑπ᾽ ἀθυμίας φαρμα-
14 κεύσας ἑαυτὸν ἐξέλιπε τὸν βίον. Γοργίας δὲ γενόμενος στρατη-
γὸς τῶν τόπων, ἐξενοτρόφει, καὶ παρέκαστα πρὸς τοὺς Ἰου-
15 δαίους ἐπολεμοτρόφει. Ὁμοῦ δὲ τούτῳ καὶ οἱ Ἰδουμαῖοι ἐγκρα-
τεῖς ἐπικαίρων ὀχυρωμάτων ὄντες, ἐγύμναζον τοὺς Ἰουδαίους,
καὶ τοὺς φυγαδευθέντας ἀπὸ Ἱεροσολύμων προσλαβόμενοι πολεμο-
16 τροφεῖν ἐπεχείρουν. Οἱ δὲ περὶ τὸν Μακκαβαῖον ποιησάμενοι λι-
τανίαν, καὶ ἀξιώσαντες τὸν Θεὸν σύμμαχον αὐτοῖς γενέσθαι, ἐπὶ
17 τὰ τῶν Ἰδουμαίων ὀχυρώματα ὥρμησαν· οἷς καὶ προσβαλόντες
εὐρώστως, ἐγκρατεῖς ἐγένοντο τῶν τόπων, πάντας τε τοὺς ἐπὶ
τῷ τείχει μαχομένους ἠμύναντο· κατέσφαζον τε τοὺς ἐμπίπτον-
18 τας, ἀνεῖλον δὲ οὐχ ἧττον τῶν δισμυρίων. Συμπυγόντων δὲ οὐκ
ἔλαττον τῶν ἐννακισχιλίων εἰς δύο πύργους ὀχυροὺς εὖ μάλα, καὶ
19 πάντα τὰ πρὸς πολιορκίαν ἔχοντας, ὁ Μακκαβαῖος εἰς ἐπείγον-
τας τόπους ἀπολιπὼν Σίμωνα καὶ Ἰώσηπον, ἔτι δὲ καὶ Ζακ-
χαίαν καὶ τοὺς σὺν αὐτῷ ἱκανοὺς πρὸς τὴν τούτων πολιορκίαν,
20 αὐτὸς ἐχωρίσθη. Οἱ δὲ περὶ τὸν Σίμωνα φιλαργυρήσαντες ὑπό
τινων τῶν ἐν τοῖς πύργοις ἐπείσθησαν ἀργυρίῳ· ἑπτάκις δὲ μυ-
21 ρίας δραχμὰς λαβόντες, εἴασάν τινας διαφεύγειν. Προσαγγελ-
θέντος δὲ τῷ Μακκαβαίῳ περὶ τοῦ γεγονότος, συναγαγὼν τοὺς
ἡγουμένους τοῦ λαοῦ, κατηγόρησεν ὡς ἀργυρίου πεπράκασι τοὺς
22 ἀδελφούς, τοὺς πολεμίους κατ᾽ αὐτῶν ἀπολύσαντες. Τούτους