ΚΕΦ. Ηʹ. Ο Ι Ε Ρ Ε Υ Σ 1601
τοῦ Κυρίου Θεοῦ αὐτῶν τὸ ἐν Ἱερουσαλὴμ, συναχθῆναι τὸ χρυ- 14
σίον καὶ τὸ ἀργύριον εἰς ταύρους καὶ κριοὺς καὶ ἄρνας, καὶ τὰ
τούτοις ἀκόλουθα· ὥστε προσενεγκεῖν θυσίας τῷ Κυρίῳ ἐπὶ τὸ 15
θυσιαστήριον τοῦ Θεοῦ αὐτῶν τὸ ἐν Ἱερουσαλήμ. Καὶ πάντα ὅσα 16
ἐὰν βούλῃ μετὰ τῶν ἀδελφῶν σου ποιῆσαι χρυσίῳ καὶ ἀργυρίῳ,
ἐπιτέλει κατὰ τὸ θέλημα τοῦ Θεοῦ σου. Καὶ τὰ ἱερὰ σκεύη τοῦ 17
Κυρίου τὰ διδόμενά σοι εἰς τὴν χρείαν τοῦ ἱεροῦ τοῦ Θεοῦ σου τοῦ
ἐν Ἱερουσαλήμ· καὶ τὰ λοιπὰ ὅσα ἐὰν ὑποπίπτῃ σοι εἰς τὴν 18
χρείαν τοῦ ἱεροῦ τοῦ Θεοῦ σου, δώσεις ἐκ τοῦ βασιλικοῦ γαζο-
φυλακίου. Κἀγὼ δὲ ὁ βασιλεὺς Ἀρταξέρξης προσέταξα τοῖς γα- 19
ζοφύλαξι Συρίας καὶ Φοινίκης, ἵνα ὅσα ἐὰν ἀποστείλῃ Ἔζρας ὁ
ἱερεὺς καὶ ἀναγνώστης τοῦ νόμου τοῦ Θεοῦ τοῦ ὑψίστου, ἐπιμε-
λῶς διδῶσιν αὐτῷ ἕως ἀργυρίου ταλάντων ἑκατὸν, ὁμοίως δὲ καὶ 20
ἕως πυροῦ κόρων ἑκατὸν, καὶ οἴνου μετρητῶν ἑκατὸν· καὶ ἄλλα 21
ἐκ πλήθους πάντα κατὰ τὸν τοῦ Θεοῦ νόμον ἐπιτελεσθήτω ἐπι-
μελῶς τῷ Θεῷ τῷ ὑψίστῳ, ἕνεκεν τοῦ μὴ γενέσθαι ὀργὴν ἐπὶ
τὴν βασιλείαν τοῦ βασιλέως καὶ τῶν υἱῶν αὐτοῦ. Καὶ ὑμῖν δὲ 22
λέγεται, ὅπως πᾶσι τοῖς ἱερεῦσι, καὶ τοῖς Λευΐταις, καὶ τοῖς ἱε-
ροψάλταις, καὶ θυρωροῖς, καὶ ἱεροδούλοις, καὶ πραγματικοῖς τοῦ
ἱεροῦ τούτου μηδεμία φορολογία, μηδὲ ἄλλη ἐπιβολὴ γίγνηται,
καὶ ἐξουσίαν μηδένα ἔχειν ἐπιβάλλειν τι τούτοις. Καὶ σὺ, Ἔζρα, 23
κατὰ τὴν σοφίαν τοῦ Θεοῦ, ἀνάδειξον κριτὰς καὶ δικαστὰς, ὅπως
δικάζωσιν ἐν ὅλῃ Συρίᾳ καὶ Φοινίκῃ, πάντας τοὺς ἐπισταμένους
τὸν νόμον τοῦ Θεοῦ σου, καὶ τοὺς μὴ ἐπισταμένους δὲ διδάξεις.
Καὶ πάντες ὅσοι ἐὰν παραβαίνωσι τὸν νόμον τοῦ Θεοῦ σου καὶ 24
τὸν βασιλικὸν, ἐπιμελῶς κολασθήσονται, ἐάν τε καὶ θανάτῳ, ἐάν
τε καὶ τιμωρίᾳ, ἢ ἀργυρικῇ ζημίᾳ, ἢ ἀπαγωγῇ. Καὶ εἶπεν Ἔζρας 25
ὁ γραμματεὺς εὐλογητὸς μόνος ὁ Κύριος τῶν πατέρων μου, ὁ
δοὺς ταῦτα εἰς τὴν καρδίαν τοῦ βασιλέως, δοξάσαι τὸν οἶκον αὐ-
τοῦ τὸν ἐν Ἱερουσαλήμ. Καὶ ἐμὲ ἐτίμησεν ἐναντίον τοῦ βασιλέως, 26
καὶ τῶν συμβουλευόντων, καὶ πάντων τῶν φίλων, καὶ μεγιστά-
νων αὐτοῦ. Κἀγὼ εὐθαρσὴς ἐγενόμην κατὰ τὴν ἀντίληψιν Κυρίου 27
τοῦ Θεοῦ μου, καὶ συνήγαγον ἐκ τοῦ Ἰσραὴλ ἄνδρας, ὥστε συ-
ναναβῆναί μοι. Καὶ οὗτοι οἱ προηγούμενοι κατὰ τὰς πατριὰς αὐ- 28
τῶν καὶ τὰς μεριδαρχίας, οἱ ἀναβάντες μετ᾽ ἐμοῦ ἐκ Βαβυλῶ-
νος ἐν τῇ βασιλείᾳ Ἀρταξέρξου τοῦ βασιλέως. Ἐκ τῶν υἱῶν 29
(Τόμ. Δʹ.) 5*