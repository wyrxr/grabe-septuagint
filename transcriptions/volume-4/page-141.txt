1672 ΜΑΚΚΑΒΑΙΩΝ Β΄. ΚΕΦ. Γ΄.
τάκλειστοι τῶν παρθένων, αἱ μὲν συνέτρεχον ἐπὶ τοὺς πυλῶνας,
20 αἱ δὲ ἐπὶ τὰ τείχη, τινὲς δὲ διὰ τῶν θυρίδων διεξέκυπτον. Πᾶ-
σαι δὲ προτείνουσαι τὰς χεῖρας εἰς τὸν οὐρανὸν ἐποιοῦντο τὴν
21 λιτανείαν. Ἐλεεῖν δὲ ἦν τὴν τοῦ πλήθους παμμιγῆ πρόπτωσιν,
22 τήν τε τοῦ μεγάλως ἀγωνιῶντος ἀρχιερέως προσδοκίαν. Οἱ μὲν
οὖν ἐπεκαλοῦντο τὸν παγκρατῆ Κύριον τὰ πεπιστευμένα τοῖς
23 πεπιστευκόσι σῶα διαφυλάσσειν μετὰ πάσης ἀσφαλείας. Ὁ δὲ
24 Ἡλιόδωρος τὸ διεγνωσμένον ἐπετέλει. Αὐτόθι δὲ αὐτοῦ σὺν
τοῖς δορυφόροις κατὰ τὸ γαζοφυλάκιον ἤδη παρόντος, ὁ τῶν πα-
τέρων καὶ πάσης ἐξουσίας δυνάστης ἐπιφάνειαν μεγάλην ἐποίη-
σεν, ὥστε πάντας τοὺς κατατολμήσαντας συνελθεῖν , καταπλα-
γέντας τὴν τοῦ Θεοῦ δύναμιν, εἰς ἔκλυσιν καὶ δειλίαν τραπῆναι.
25 Ὄφθη γάρ τις ἵππος αὐτοῖς φοβερὸν ἔχων τὸν ἐπιβάτην , καὶ
καλλίστη σαγῇ διακεκοσμημένος, φερόμενος δὲ ῥύμην ἔσεισε τῷ
Ἡλιοδώρῳ τὰς ἐμπροσθίους ὁπλάς· ὁ δὲ ἐπικαθήμενος ἐφαίνετο
26 χρυσῆν πανοπλίαν ἔχων. Ἕτεροι δὲ δύο ἐφάνησαν αὐτῷ νεα-
νίαι τῇ ῥώμῃ μὲν ἐκπρεπεῖς, κάλλιστοι δὲ τῇ δόξῃ, διαπρεπεῖς
δὲ τῇ περιβολῇ· οἳ καὶ παριστάντες ἐξ ἑκατέρου μέρους, ἔμα-
στίγουν αὐτὸν ἀδιαλείπτως , πολλὰς ἐπιρίπτοντες αὐτῷ πλη-
γάς. Ἄφνω δὲ πεσόντα πρὸς τὴν γῆν καὶ πολλῷ σκότει περι-
27 χυθέντα συναρπάσαντες καὶ εἰς φορεῖον ἐνθέντες , τὸν ἄρτι μετὰ
πολλῆς παραδρομῆς καὶ πάσης δορυφορίας εἰς τὸ προειρημένον
εἰσελθόντα γαζοφυλάκιον, ἔφερον ἀβοήθητον ἑαυτῷ τοῖς ἐπλοις
αὐτὸν καθεστῶτα, φανερῶς τὴν τοῦ Θεοῦ δυναστείαν ἐπεγνω-
28 κότα. Καὶ δ μὲν διὰ τὴν θείαν ἐνέργειαν ἄφωνος καὶ πάσης
30 ἐστερημένος ἐλπίδος καὶ σωτηρίας ἔριπτο. Οἱ δὲ τὸν Κύριον εὐ-
λόγουν τὸν παραδοξάζοντα τὸν ἑαυτοῦ τόπον· καὶ τὸ μικρῷ πρό-
τερον δέους καὶ ταραχῆς γέμον ἱερόν, τοῦ παντοκράτορος ἐπι-
31 φανέντος Κυρίου, χαρᾶς καὶ εὐφροσύνης ἐπληρώτο. Ταχὺ δέ τι-
νες τῶν τοῦ Ἡλιοδώρου συνήθων ἤξιουν τὸν Ὀνίαν ἐπικαλέσα-
σθαι τὸν ὕψιστον, καὶ τὸ ζῆν χαρίσασθαι τῷ παντελῶς ἐν ἐσχάτῃ
32 πνοῇ κειμένῳ. Ὕποπτος δὲ γενόμενος ὁ ἀρχιερεύς, μή ποτε διά-
ληψιν ὁ βασιλεύς σχῇ κακουργίαν τινὰ περὶ τὸν Ἡλιόδωρον ὑπὸ
τῶν Ἰουδαίων συντετελέσθαι, προσήγαγε θυσίαν ὑπὲρ τῆς τοῦ ἀν-
33 δρὸς σωτηρίας. Ποιουμένου δὲ τοῦ ἀρχιερέως τὸν ἱλασμόν, οἱ
αὐτοὶ νεανίαι πάλιν ἐφάνησαν τῷ Ἡλιοδώρῳ ἐν ταῖς αὐταῖς ἐ-