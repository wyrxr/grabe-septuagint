1670 ΜΑΚΚΑΒΑΙΩΝ Β΄. ΚΕΦ. Β΄. Γ΄.
24 δι᾽ ἑνὸς συντάγματος ἐπιτεμεῖν. Συνορῶντες γὰρ τὸ χῦμα τῶν
     ἀριθμῶν, καὶ τὴν οὖσαν δυσχέρειαν τοῖς θέλουσιν εἰσκυκλεῖσθαι
25 τοῖς τῆς ἱστορίας διηγήμασι διὰ τὸ πλῆθος τῆς ὕλης, ἐφροντίσα-
     μεν τοῖς μὲν βουλομένοις ἀναγινώσκειν ψυχαγωγίαν, τοῖς δὲ φι-
     λοφρονοῦσιν εἰς τὸ διὰ μνήμης ἀναλαβεῖν εὐκοπίαν, πᾶσι δὲ τοῖς
26 ἐτυγχάνουσιν ὠφέλειαν. Καὶ ἡμῖν μὲν τοῖς τὴν κακοπάθειαν
     ἐπιδεδειγμένοις τῆς ἐπιτομῆς οὐ ῥάδιον, ἱδρῶτος δὲ καὶ ἀγρυ-
27 πνίας τὸ πρᾶγμα· (καθάπερ τῷ παρασκευάζοντι συμπόσιον, καὶ
     ζητοῦντι τὴν ἑτέρων λυσιτέλειαν, οὐκ εὐχερές)· ὅμως διὰ τὴν τῶν
28 πολλῶν εὐχαριστίαν, ἡδέως τὴν κακοπάθειαν ὑποίσομεν. Τὸ μὲν
     διακριβοῦν περὶ ἑκάστων τῷ συγγραφεῖ παραχωρήσαντες, τὸ δὲ
29 ἐπιπορεύεσθαι τοῖς ὑπογραμμοῖς τῆς ἐπιτομῆς διαπονοῦντες. Κα-
     θάπερ γὰρ τῆς καινῆς οἰκίας ἀρχιτέκτονι τῆς ὅλης καταβολῆς
     φροντιστέον, τῷ δὲ ἐγκαίειν καὶ ζωγραφεῖν ἐπιχειροῦντι τὰ ἐπι-
     τήδεια πρὸς διακόσμησιν ἐξεταστέον, οὕτως δοκῶ καὶ ἐπὶ ἡμῶν.
30 Τὸ μὲν ἐμβατεύειν καὶ περὶ πάντων ποιεῖσθαι λόγον, καὶ πολυ-
     πραγμονεῖν ἐν τοῖς κατὰ μέρος τῷ τῆς ἱστορίας ἀρχηγέτῃ κα-
31 θήκει. Τὸ δὲ σύντομον τῆς λέξεως μεταδιώκειν, καὶ τὸ ἐξερ-
     γαστικὸν τῆς πραγματείας παραιτεῖσθαι, τῷ τὴν μετάφρασιν ποι-
32 ουμένῳ συγχωρητέον. ᾿Εντεῦθεν οὖν ἀρξώμεθα τῆς διηγήσεως,
     τοῖς προειρημένοις τοσοῦτον ἐπιζεύξαντες· εὔηθες γὰρ τὸ μὲν
     πρὸ τῆς ἱστορίας πλεονάζειν, τὴν δὲ ἱστορίαν ἐπιτέμνειν.

     ΚΕΦ. Γ΄. ΙΙΙ.

1    ΤΗΣ ἁγίας τοίνυν πόλεως κατοικουμένης μετὰ πάσης εἰρή-
     νης, καὶ τῶν νόμων ἔτι κάλλιστα συντηρουμένων διὰ τὴν ᾿Ονίου
2    τοῦ ἀρχιερέως εὐσέβειάν τε καὶ μισοπονηρίαν, συνέβαινε καὶ αὐ-
     τοὺς τοὺς βασιλεῖς τιμᾶν τὸν τόπον, καὶ τὸ ἱερὸν ἀποστολαῖς
3    ταῖς κρατίσταις δοξάζειν , ὥστε καὶ Σέλευκον τὸν τῆς ᾿Ασίας
     βασιλέα χορηγεῖν ἐκ τῶν ἰδίων προσόδων πάντα τὰ πρὸς τὰς
4    λειτουργίας τῶν θυσιῶν ἐπιβάλλοντα δαπανήματα. Σίμων δὲ
     τις ἐκ τῆς Βενιαμεῖν φυλῆς προστάτης τοῦ ἱεροῦ καθεσταμένος,
5    διηνέχθη τῷ ἀρχιερεῖ περὶ τῆς κατὰ τὴν πόλιν ἀγορανομίας. Καὶ
     νικήσαι τὸν ᾿Ονίαν μὴ δυνάμενος, ἦλθε πρὸς ᾿Απολλώνιον Θρα-
     σαίου, τὸν κατ᾽ ἐκεῖνον τὸν καιρὸν Κοίλης Συρίας καὶ Φοινίκης