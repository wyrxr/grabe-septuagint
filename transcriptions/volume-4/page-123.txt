1654 ΜΑΚΚΑΒΑΙΩΝ Α΄. ΚΕΦ. ΙΒ΄. ΙΓ΄.
αὐτοῦ, καὶ παρεκάλεσαν ἑαυτούς, καὶ ἐπορεύοντο συνεστραμμένοι
51 ἕτοιμοι εἰς πόλεμον. Καὶ ἴδον οἱ διώκοντες ὅτι περὶ ψυχῆς
52 αὐτοῖς ἐστί· καὶ ἐπέστρεψαν. Καὶ ἦλθον πάντες μετ᾿ εἰρήνης εἰς
    γῆν Ἰούδα, καὶ ἐπένθησαν τὸν Ἰωνάθαν καὶ τοὺς μετ᾿ αὐτοῦ, καὶ
53 ἐφοβήθησαν σφόδρα, καὶ ἐπένθησαν πᾶς Ἰσραὴλ πένθος μέγα. Καὶ
    ἐζήτησαν πάντα τὰ ἔθνη τὰ κύκλῳ αὐτῶν ἐκτρῖψαι αὐτούς· εἶπαν
    γάρ· οὐκ ἔχουσιν ἄνδρα ἄρχοντα καὶ βοηθοῦντα· νῦν οὖν πολε-
    μήσωμεν αὐτούς, καὶ ἐξάρωμεν ἐξ ἀνθρώπων τὸ μνημόσυνον
    αὐτῶν.

ΚΕΦ. ΙΓ΄. ΧΙΙΙ.

1   Καὶ ἤκουσε Σίμων, ὅτι συνήγαγε Τρύφων δύναμιν πολλὴν τοῦ
2   ἐλθεῖν εἰς γῆν Ἰούδα τοῦ ἐκτρῖψαι αὐτήν. Καὶ εἶδε τὸν λαὸν
    ὅτι ἐστὶν ἔντρομος καὶ ἔκφοβος, καὶ ἀνέβη εἰς Ἱερουσαλήμ, καὶ
3   ἤθροισε τὸν λαόν, καὶ παρεκάλεσεν αὐτούς, καὶ εἶπεν αὐτοῖς·
    αὐτοὶ οἴδατε ὅσα ἐγὼ καὶ οἱ ἀδελφοί μου καὶ ὁ οἶκος τοῦ πα-
    τρός μου ἐποιήσαμεν περὶ τῶν νόμων καὶ τῶν ἁγίων, καὶ τοὺς
4   πολέμους καὶ τὰς στενοχωρίας ἃς εἴδομεν. Τούτου χάριν ἀπώ-
    λοντο οἱ ἀδελφοί μου πάντες χάριν τοῦ Ἰσραήλ, καὶ κατελείφθην
5   ἐγὼ μόνος. Καὶ νῦν· μή μοι γένοιτο φείσασθαί μου τῆς ψυ-
    χῆς ἐν παντὶ καιρῷ θλίψεως· οὐ γὰρ εἰμι κρείσσων τῶν ἀδελ-
6   φῶν μου. Πλὴν ἐκδικήσω περὶ τοῦ ἔθνους μου καὶ περὶ τῶν
    ἁγίων καὶ περὶ τῶν γυναικῶν καὶ τῶν τέκνων ἡμῶν, ὅτι συνήχ-
7   θησαν πάντα τὰ ἔθνη ἐκτρῖψαι ἡμᾶς ἔχθρας χάριν. Καὶ ἀνε-
    ζωπύρησε τὸ πνεῦμα τοῦ λαοῦ ἅμα τῷ ἀκοῦσαι τῶν λόγων τού-
8   των· καὶ ἀπεκρίθησαν φωνῇ μεγάλῃ, λέγοντες· σὺ εἶ ἡμῶν
9   ἡγούμενος ἀντὶ Ἰούδου καὶ Ἰωνάθου τοῦ ἀδελφοῦ σου. Πολέ-
    μησον τὸν πόλεμον ἡμῶν, καὶ πάντα ὅσα ἐὰν εἴπῃς ἡμῖν ποιήσο-
10  μεν. Καὶ συνήγαγε πάντας τοὺς ἄνδρας τοὺς πολεμιστάς, καὶ
    ἐτάχυνε τοῦ τελέσαι τὰ τείχη Ἱερουσαλήμ, καὶ ὠχύρωσεν αὐ-
11  τὴν κυκλόθεν. Καὶ ἀπέστειλεν Ἰωνάθαν τὸν τοῦ Ἀβεσσαλώμου
    καὶ μετ᾿ αὐτοῦ δύναμιν ἱκανὴν εἰς Ἰόππην, καὶ ἐξέβαλε τοὺς ἐν
12  αὐτῇ ὄντας, καὶ ἔμεινεν ἐκεῖ ἐν αὐτῇ. Καὶ ἀπῆρε Τρύφων ἀπὸ
    Πτολεμαΐδος μετὰ δυνάμεως πολλῆς εἰσελθεῖν εἰς γῆν Ἰούδα, καὶ
13  Ἰωνάθαν μετ᾿ αὐτοῦ ἐν φυλακῇ. Σίμων δὲ παρενέβαλεν ἐν Ἀδί-
14  δοις κατὰ πρόσωπον τοῦ πεδίου. Καὶ ἐπέγνω Τρύφων ὅτι ἀνέ-