ΚΕΦ. ΜΗ'. ΜΘ'. ΙΗΣΟΥ ΥΙΟΥ ΣΙΡΑΧ 1849
γελος αὐτοῦ. Ἐποίησε γὰρ Ἑζεκίας, τὸ ἀρεστὸν Κυρίῳ, καὶ ἐνί- 22
σχυσεν ἐν ὁδοῖς Δαυὶδ τοῦ πατρὸς αὐτοῦ, ἃς ἐνετείλατο Ἡσαΐας ὁ
προφήτης, ὁ μέγας καὶ πιστὸς ἐν ὁράσει αὐτοῦ· ἐν ταῖς ἡμέραις 23
αὐτοῦ ἀνεπόδισεν ὁ ἥλιος, καὶ προσέθηκε ζωὴν βασιλεῖ· πνεύματι 24
μεγάλῳ εἶδε τὰ ἔσχατα, καὶ παρεκάλεσε τοὺς πενθοῦντας ἐν Σιών·
ἕως τοῦ αἰῶνος ὑπέδειξε τὰ ἐσόμενα, καὶ τὰ ἀπόκρυφα πρὶν πα- 25
ραγενέσθαι αὐτά.

ΚΕΦ. ΜΘ'. XLIX.
ΜΝΗΜΟΣΥΝΟΝ Ἰωσίου εἰς σύνθεσιν θυμιάματος, ἔσκευα- 1
σμένον ἔργον μυρεψοῦ· ἐν παντὶ στόματι ὡς μέλι γλυκανθήσεται,
καὶ ὡς μουσικὰ ἐν συμποσίῳ οἴνου. Αὐτὸς κατηυθύνθη ἐν ἐπιστροφῇ 2
λαοῦ, καὶ ἐξῆρε βδελύγματα ἀνομίας· κατεύθυνε πρὸς Κύριον τὴν 3
καρδίαν αὐτοῦ, ἐν ἡμέραις ἀνόμων κατίσχυσε τὴν εὐσέβειαν. Πά- 4
ρεξ Δαυίδ, καὶ Ἑζεκίου, καὶ Ἰωσίου, πάντες πλημμελείᾳ ἔπλημ-
μέλησαν· κατέλειπον γὰρ τὸν νόμον τοῦ ὑψίστου, οἱ βασιλεῖς
Ἰούδα ἐξέλειπον. Ἔδωκεν γὰρ τὸ κέρας αὐτῶν ἑτέροις, καὶ τὴν 5
δόξαν αὐτῶν ἔθνει ἀλλοτρίῳ· ἐνεπύρισαν ἐκλεκτὴν πόλιν ἁγίασμα- 6
τος, καὶ ἠρήμωσαν τὰς ὁδοὺς αὐτῆς ἐν χειρὶ Ἱερεμίου. Ἐκάκο- 7
σαν γὰρ αὐτόν, καὶ αὐτὸς ἐν μήτρᾳ ἡγιάσθη προφήτης ἐκριζοῦν
καὶ κακοῦν καὶ ἀπολύειν, ὡσαύτως οἰκοδομεῖν καὶ καταφυτεύειν.
Ἰεζεκήλος ἴδεν ὅρασιν δόξης, ἣν ὑπέδειξεν αὐτῷ ἐπὶ ἅρματος 8
χερουβείμ· καὶ γὰρ ἐμνήσθη τῶν ἐχθρῶν ἐν ὄμβρῳ, καὶ ἀγαθῶ- 9
σαι τοὺς εὐθύνοντος ὁδοὺς. Καὶ τῶν δώδεκα προφητῶν τὰ ὀστᾶ 10
ἀναθάλλοι ἐκ τοῦ τόπου αὐτῶν· παρεκάλεσαν γὰρ τὸν Ἰακώβ, καὶ
ἐλυτρώσαντο αὐτοὺς ἐν πίστει ἐλπίδος. Πῶς μεγαλύνωμεν τὸν 11
Ζοροβάβελ ; καὶ αὐτὸς ὡς σφραγὶς ἐπὶ δεξιᾶς χειρός· Οὕτως 12
Ἰησοῦς υἱὸς Ἰωσεδέκ, οἱ ἐν ἡμέραις αὐτῶν ᾠκοδόμησαν οἶκον,
καὶ ἀνύψωσαν ναὸν ἅγιον Κυρίῳ, ἡτοιμασμένον εἰς δόξαν αἰῶνος.
Καὶ ἐν ἐκλεκτοῖς ἦν Νεεμίας, οὗ ἐπὶ πολὺ τὸ μνημόσυνον, τοῦ ἐγεί- 13
ραντος ἡμῖν τείχη πεπτωκότα, καὶ στήσαντος πύλας καὶ μοχλούς,
καὶ ἀνεγείραντος τὰ οἰκόπεδα ἡμῶν. Οὐδ᾽ εἷς ἐκτίσθη ἐπὶ τῆς 14
γῆς τοιοῦτος οἷος Ἑνώχ· καὶ αὐτὸς ἀνελήφθη ἀπὸ τῆς γῆς. Οὐδὲ 15
ὡς Ἰωσὴφ ἐγενήθη ἀνήρ, ἡγούμενος ἀδελφῶν, στήριγμα λαοῦ,
καὶ τὰ ὀστᾶ αὐτοῦ ἐπεσκέπησαν. Σὴμ καὶ Σήθ ἐν ἀνθρώποις ἐδο- 16
ξάσθησαν, καὶ ὑπὲρ πᾶν ζῶον ἐν τῇ κτίσει Ἀδάμ.