1636 ΜΑΚΚΑΒΑΙΩΝ Α΄. ΚΕΦ. Η΄. Θ΄.
συμβῇ προτέροις πόλεμος, συμμαχήσουσιν οἱ ῾Ρωμαῖοι ἐκ ψυχῆς,
ὡς ἂν αὐτοῖς ὁ καιρὸς ὑπογραφῇ. Καὶ τοῖς συμμαχοῦσιν οὐ
δοθήσεται σῖτος, ὅπλα, ἀργύριον, πλοῖα, ὡς ἔδοξε ῾Ρώμῃ· καὶ φυ-
λάξονται τὰ φυλάγματα αὐτῶν, καὶ οὐ μετὰ δόλου. Κατὰ τοὺς
λόγους τούτους οὕτως ἔστησαν ῾Ρωμαῖοι τῷ δήμῳ τῶν ᾿Ιου-
δαίων. ᾿Εὰν δὲ μετὰ τοὺς λόγους τούτους βουλεύσωνται οὗτοι
καὶ οὗτοι προσθεῖναι ἢ ἀφελεῖν, ποιήσονται ἐξ αἱρέσεως αὑτῶν,
καὶ ὃ ἐὰν προσθῶσιν ἢ ἀφέλωσιν ἔσται κύρια. Καὶ περὶ τῶν κα-
κῶν, ὧν ὁ βασιλεὺς Δημήτριος συντελεῖται εἰς αὐτοὺς, ἐγράψα-
μεν αὐτῷ λέγοντες· διατί ἐβάρυνας τὸν ζυγόν σου ἐπὶ τοὺς φί-
λους ἡμῶν τοὺς συμμάχους ᾿Ιουδαίους; ᾿Εὰν οὖν ἔτι ἐντύχωσι
κατὰ σοῦ, ποιήσομεν αὐτοῖς τὴν κρίσιν, καὶ πολεμήσομέν σε διὰ
τῆς θαλάσσης καὶ διὰ τῆς ξηρᾶς.

ΚΕΦ. Θ΄. ΙΧ.

ΚΑΙ ἤκουσε Δημήτριος, ὅτι ἔπεσε Νικάνωρ καὶ αἱ δυνάμεις
αὐτοῦ ἐν πολέμῳ, καὶ προσέθετο τὸν Βακχίδην καὶ τὸν ῎Αλκι-
μον ἐκ δευτέρου ἀποστεῖλαι εἰς γῆν ᾿Ιούδα, καὶ τὸ δεξιὸν κέρας
μετ᾿ αὐτῶν. Καὶ ἐπορεύθησαν ὁδὸν τὴν εἰς Γάλγαλα, καὶ πα-
ρενέβαλοσαν ἐπὶ Μεσσαλὼθ τὴν ἐν ᾿Αρβήλοις, καὶ προκατελά-
βοντο αὐτήν, καὶ ἀπώλεσαν ψυχὰς ἀνθρώπων πολλάς. Καὶ τοῦ
μηνὸς τοῦ πρώτου ἔτους δευτέρου καὶ πεντηκοστοῦ καὶ ἑκατοστοῦ
παρενέβαλον ἐπὶ ῾Ιερουσαλήμ. Καὶ ἀπῆραν καὶ ἐπορεύθησαν εἰς Βε-
ρέαν ἐν εἴκοσι χιλιάσιν ἀνδρῶν καὶ δισχιλιάσιν ἵππων. Καὶ ᾿Ιούδας
ἦν παρεμβεβληκὼς ἐν ᾿Ελεασᾶ, καὶ τρισχίλιοι ἄνδρες ἐκλεκτοὶ μετ᾿
αὐτοῦ. Καὶ ἴδον τὸ πλῆθος τῶν δυνάμεων, ὅτι πολλοί εἰσι, καὶ
ἐφοβήθησαν σφόδρα· καὶ ἐξερρύησαν πολλοὶ ἀπὸ τῆς παρεμβολῆς,
οὐ κατελείφθησαν ἐξ αὐτῶν ἀλλ᾿ ἢ ὀκτακόσιοι ἄνδρες. Καὶ ἴδεν
᾿Ιούδας, ὅτι ἀπεῤῥύη ἡ παρεμβολὴ αὐτοῦ, καὶ ὁ πόλεμος ἐθλί-
βεν αὐτόν· καὶ συνετρίβη τῇ καρδίᾳ, ὅτι οὐκ εἶχε καιρὸν συγχαι-
ρεῖν αὐτούς. Καὶ ἐξελύθη, καὶ εἶπε τοῖς καταλειφθεῖσιν· ἀναστῶμεν
καὶ ἀναβῶμεν ἐπὶ τοὺς ὑπεναντίους ἡμῶν, ἐὰν ἄρα δυνώμεθα
πολεμῆσαι αὐτούς. Καὶ ἀπέστρεψαν αὐτόν, λέγοντες· οὐ μὴ
δυνήσόμεθα, ἀλλ᾿ ἢ σώσωμεν τὰς ἑαυτῶν ψυχὰς τὸ νῦν, καὶ
ἐπιστρέψωμεν μετὰ τῶν ἀδελφῶν ἡμῶν, καὶ πολεμήσωμεν πρὸς