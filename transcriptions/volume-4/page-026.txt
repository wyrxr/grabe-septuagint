ΚΕΦ. Δ´.                               ΙΟΥΔΕΙΘ             1557
σμὸν εἰς παρασκευὴν πολέμου, ὅτι προσφάτως ἦν τὰ πεδία αὐ-
τῶν τεθερισμένα. Καὶ ἔγραφεν Ἰωακεὶμ ὁ ἱερεὺς ὁ μέγας, ὃς ἦν 6
ἐν ταῖς ἡμέραις ἐκείναις ἐν Ἱερουσαλὴμ, τοῖς κατοικοῦσι Βετυ-
λούᾳ, καὶ Βετομεσθαὶμ, ἣ ἐστιν ἀπέναντι Ἐσδρηλὼν, κατὰ πρό-
σωπον τοῦ πεδίου τοῦ πλησίον Δωθαΐμ, λέγων· διακατασχεῖν 7
τὰς ἀναβάσεις τῆς ὀρεινῆς, ὅτι δι᾽ αὐτῶν ἦν ἡ εἴσοδος εἰς τὴν
Ἰουδαίαν. Καὶ ἦν εὐχερῶς διακωλῦσαι αὐτοὺς προσβαίνοντας, στε-
νῆς τῆς διαβάσεως οὔσης, ἐπ᾽ ἄνδρας τοὺς πάντας δύο. Καὶ ἐ- 8
ποίησαν οἱ υἱοὶ Ἰσραὴλ καθὰ συνέταξεν αὐτοῖς Ἰωακεὶμ ὁ ἱε-
ρεὺς ὁ μέγας, καὶ ἡ γερουσία παντὸς λαοῦ Ἰσραὴλ, οἳ ἐκάθηντο
ἐν Ἱερουσαλήμ. Καὶ ἀνεβόησαν πᾶς ἀνὴρ Ἰσραὴλ πρὸς τὸν Θεὸν 9
ἐν ἐκτενίᾳ μεγάλῃ, καὶ ἐταπείνωσαν τὰς ψυχὰς αὑτῶν ἐν ἐκτενίᾳ
μεγάλῃ, αὐτοὶ, καὶ αἱ γυναῖκες αὐτῶν, καὶ τὰ νήπια αὐτῶν, 10
καὶ τὰ κτήνη αὐτῶν, καὶ πᾶς πάροικος, καὶ μισθωτὸς, καὶ ἀρ-
γυρώνητος αὐτῶν, ἐπέθεντο σάκκους ἐπὶ τὰς ὀσφύας αὑτῶν.
Καὶ πᾶς ἀνὴρ Ἰσραὴλ καὶ γυνὴ, καὶ τὰ παιδία, καὶ οἱ κατοι- 11
κοῦντες ἐν Ἱερουσαλήμ ἔπεσον κατὰ πρόσωπον τοῦ ναοῦ, καὶ
ἐσποδωσάντο τὰς κεφαλὰς αὑτῶν, καὶ ἐξέτειναν τοὺς σάκκους
αὑτῶν κατὰ πρόσωπον Κυρίου. Καὶ τὸ θυσιαστήριον σάκκῳ πε- 12
ριέβαλον, καὶ ἐβόησαν πρὸς τὸν Θεὸν Ἰσραὴλ ὁμοθυμαδὸν ἐκτε-
νῶς, τοῦ μὴ δοῦναι εἰς διαρπαγὴν τὰ νήπια αὑτῶν, καὶ τὰς
γυναῖκας εἰς προνομὴν, καὶ τὰς πόλεις τῆς κληρονομίας αὑτῶν
εἰς ἀφανισμὸν, καὶ τὰ ἅγια εἰς βεβήλωσιν καὶ ὀνειδισμὸν, ἐπί-
χαρμα τοῖς ἔθνεσι. Καὶ εἰσήκουσε Κύριος τῆς φωνῆς αὑτῶν, 13
καὶ εἶσεῖδε τὴν θλίψιν αὑτῶν· καὶ ἦν ὁ λαὸς νηστεύων ἡμέρας
πλείους ἐν πάσῃ τῇ Ἰουδαίᾳ καὶ Ἱερουσαλήμ, κατὰ πρόσωπον
τῶν ἁγίων Κυρίου τοῦ παντοκράτορος. Καὶ Ἰωακεὶμ ὁ ἱερεὺς 14
ὁ μέγας, καὶ πάντες οἱ παρεστηκότες ἐνώπιον Κυρίου, ἱερεῖς οἱ
λειτουργοῦντες Κυρίῳ, σάκκους περιεζωσμένοι τὰς ὀσφύας αὑτῶν,
προσέφερον τὴν ὁλοκαύτωσιν τοῦ ἐνδελεχισμοῦ, καὶ τὰς εὐχὰς,
καὶ τὰ ἑκούσια δόματα τοῦ λαοῦ. Καὶ ἦν σποδὸς ἐπὶ τὰς κιδά- 15
ρεις αὑτῶν· καὶ ἐδέων πρὸς Κύριον ἐκ πάσης δυνάμεως εἰς ἀ-
γαθὸν, ἐπισκέψασθαι πάντα οἶκον Ἰσραὴλ.