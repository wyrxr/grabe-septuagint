ΚΕΦ. Θʹ. ΜΑΚΚΑΒΑΙΩΝ Βʹ. 1689
λειπται τὰ πράγματα, μὴ ἐπιταράσσωνται· Πρὸς δὲ τούτοις κα- 25
τανοῶν τοὺς παρακειμένους δυνάστας καὶ γειτνιῶντας τῇ βα-
σιλείᾳ τοῖς καιροῖς ἐπέχοντας καὶ προσδοκῶντας τὸ ἀποβησό-
μενον, ἀναδέδειχα τὸν υἱόν μου Ἀντίοχον βασιλέα, ὃν πολλάκις
ἀνατρέχων εἰς τὰς ἐπάνω σατραπείας τοῖς πλείστοις ὑμῶν πα-
ρεκατετιθέμην καὶ συνίστων· γέγραφά δὲ πρὸς αὐτὸν τὰ ὑπο-
γεγραμμένα. Παρακαλῶ οὖν ὑμᾶς καὶ ἀξιῶ, μεμνημένους τῶν 26
εὐεργεσιῶν κοινῇ καὶ κατ’ ἰδίαν, ἕκαστον συντηρεῖν τὴν οὖσαν
εὔνοιαν εἰς ἐμὲ καὶ τὸν υἱόν μου· πέπεισμαι γὰρ αὐτὸν ἐπιεικῶς 27
καὶ φιλανθρώπως παρακολουθοῦντα τῇ ἐμῇ προαιρέσει συμπεριε-
νεχθήσεσθαι ὑμῖν. Ὁ μὲν οὖν ἀνδροφόνος καὶ βλάσφημος τὰ χεί- 28
ριστα παθών, ὡς ἑτέρους διέθηκεν, ἐπὶ ξένης ἐν τοῖς ὄρεσιν οἰ-
κτίστῳ μόρῳ κατέστρεψε τὸν βίον. Παρεκομίζετο δὲ τὸ σῶμα 29
Φίλιππος ὁ σύντροφος αὐτοῦ· ὃς καὶ εὐλαβηθεὶς τὸν υἱὸν Ἀντίο-
χου πρὸς Πτολεμαῖον τὸν Φιλομήτορα εἰς Αἴγυπτον διεκομίσθη.

ΚΕΦ. Ιʹ. Χ.

ΜΑΚΚΑΒΑΙΟΣ δὲ καὶ οἱ σὺν αὐτῷ, τοῦ Κυρίου προάγοντος 1
αὐτούς, τὸ μὲν ἱερὸν ἐκομίσαντο καὶ τὴν πόλιν· τοὺς δὲ κατὰ 2
τὴν ἀγορὰν βωμοὺς ὑπὸ τῶν ἀλλοφύλων δεδημιουργημένους, ἔτι
δὲ τεμένη καθεῖλαν. Καὶ τὸν νεὼν καθαρίσαντες, ἕτερον θυ- 3
σιαστήριον ἐποίησαν, καὶ πυρώσαντες λίθους, καὶ πῦρ ἐκ τούτων
λαβόντες, ἀνήνεγκαν θυσίας μετὰ διετῆ χρόνον, καὶ θυμίαμα καὶ
λύχνους, καὶ τῶν ἄρτων τὴν πρόθεσιν ἐποιήσαντο. Ταῦτα δὲ 4
ποιήσαντες, ἠξίωσαν τὸν Κύριον πεσόντες ἐπὶ κοιλίαν, μηκέτι
περιπεσεῖν τοιούτοις κακοῖς, ἀλλ’ ἐὰν ποτε καὶ ἁμάρτωσιν, ὑπ’
αὐτοῦ μετὰ ἐπιεικείας παιδεύεσθαι, καὶ μὴ βλασφήμοις καὶ βαρ-
βάροις ἔθνεσι παραδίδοσθαι. Ἐν ᾗ δὲ ἡμέρᾳ ὁ νεὼς ὑπὸ ἀλλο- 5
φύλων ἐδεβηλώθη, συνέβη κατὰ τὴν αὐτὴν ἡμέραν τὸν καθαρι-
σμὸν γενέσθαι τοῦ ναοῦ, τῇ πέμπτῃ καὶ εἰκάδι τοῦ αὐτοῦ μη-
νός, τοῦ Χασελεῦ. Καὶ μετ’ εὐφροσύνης ἦγον ἡμέρας ὀκτὼ σκη- 6
νωμάτων τρόπον, μνημονεύοντες ὡς πρὸ μικροῦ χρόνου τὴν τῶν
σκηνῶν ἑορτὴν ἐν τοῖς ὄρεσι καὶ ἐν τοῖς σπηλαίοις θηρίων τρό-
πον ἦσαν νεμόμενοι. Διὸ θύρσους καὶ κλάδους ὡραίους, ἔτι δὲ 7
καὶ φοίνικας ἔχοντες, ηὐχάριστουν τῷ εὐοδώσαντι καθαρίσαι τὸν