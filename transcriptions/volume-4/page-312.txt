ΚΕΦ. ΜΔ΄. ΜΕ΄.     ΙΗΣΟΥ ΥΙΟΥ ΣΙΡΑΧ       1843
νομα, τοῦ ἐκδιηγήσασθαι ἐπαίνους· καὶ εἰσὶν ὧν οὐκ ἔστι μνημό- 9
συνον, καὶ ἀπώλοντο ὡς οὐχ ὑπάρξαντες, καὶ ἐγένοντο ὡς οὐ
γεγονότες, καὶ τὰ τέκνα αὐτῶν μετ᾽ αὐτούς. Ἀλλ᾽ οὗτοι ἄνδρες 10
ἐλέους, ὧν αἱ δικαιοσύναι οὐκ ἐπελήσθησαν· μετὰ τοῦ σπέρματος 11
αὐτῶν διαμενεῖ ἀγαθὴ κληρονομία, ἔκγονα αὐτῶν ἐν ταῖς δια-
θήκαις· ἔστη τὸ σπέρμα αὐτῶν καὶ τὰ τέκνα αὐτῶν δι᾽ αὐτοὺς 12
ἕως αἰῶνος μενεῖ σπέρμα αὐτῶν, καὶ ἡ δόξα αὐτῶν οὐκ ἐξαλει- 13
φθήσεται· τὰ σώματα αὐτῶν ἐν εἰρήνῃ ἐτάφη, καὶ τὸ ὄνομα αὐ- 14
τῶν ζῇ εἰς γενεάς· σοφίαν αὐτῶν διηγήσονται λαοί, καὶ τὸν 15
ἔπαινον αὐτῶν ἐξαγγελεῖ ἐκκλησία. Ἐνὼχ εὐηρέστησε Κυρίῳ, 16
καὶ μετετέθη, ὑπόδειγμα μετανοίας ταῖς γενεαῖς. Νῶε εὑρέθη 17
τέλειος δίκαιος, ἐν καιρῷ ὀργῆς ἐγένετο ἀντάλλαγμα· διὰ τοῦ-
το ἐγενήθη κατάλειμμα τῇ γῇ, ὅτε ἐγένετο ὁ κατακλυσμός·
διαθῆκαι αἰῶνος ἐτέθησαν πρὸς αὐτόν, ἵνα μὴ ἐξαλειφθῇ πᾶσα 18
σάρξ. Ἀβραὰμ μέγας πατὴρ πλήθους ἐθνῶν, καὶ οὐχ εὑρέθη 19
ὅμοιος αὐτῷ ἐν τῇ δόξῃ· ὃς συντήρησε νόμον ὑψίστου, καὶ ἐγέ- 20
νετο ἐν διαθήκῃ μετ᾽ αὐτοῦ· ἐν σαρκὶ αὐτοῦ ἔστησε διαθήκην, καὶ
ἐν πειρασμῷ εὑρέθη πιστός· διὰ τοῦτο ἐν ὅρκῳ ἔστησεν αὐτῷ 21
εὐλογηθῆναι ἔθνη ἐν σπέρματι αὐτοῦ, πληθύναι αὐτὸν ὡς χοῦν
τῆς γῆς, καὶ ὡς ἄστρα ἀνυψῶσαι τὸ σπέρμα αὐτοῦ, καὶ κατακλη-
ρονομῆσαι αὐτοὺς ἀπὸ θαλάσσης ἕως θαλάσσης, καὶ ἀπὸ ποταμοῦ
ἕως ἄκρου τῆς γῆς. Καὶ ἐν τῷ Ἰσαὰκ ἔστησεν οὕτως διὰ Ἀ- 22
βραὰμ τὸν πατέρα αὐτοῦ εὐλογίαν πάντων ἀνθρώπων καὶ διαθή-
κην. Καὶ κατέπαυσεν ἐπὶ κεφαλὴν Ἰακώβ· ἐπίγνω αὐτὸν ἐν εὐ- 23
λογίαις αὐτοῦ, καὶ ἔδωκεν αὐτῷ ἐν κληρονομίᾳ· καὶ διέστειλε
μερίδας αὐτοῦ, ἐν φυλαῖς ἐμέρισε δεκαδύο· καὶ ἐξήγαγεν ἐξ αὐτοῦ
ἄνδρα ἐλέους, εὑρίσκοντα χάριν ἐν ὀφθαλμοῖς πάσης σαρκός.

          ΚΕΦ. ΜΕ΄. XLV.
ΗΓΑΠΗΜΕΝΟΣ ὑπὸ Θεοῦ καὶ ἀνθρώπων Μωσῆς, εὖ τὸ 1
μνημόσυνον ἐν εὐλογίαις· ὡμοίωσεν αὐτὸν ἐν δόξῃ ἁγίων, καὶ 2
ἐμεγάλυνεν αὐτὸν ἐν φόβοις ἐχθρῶν· ἐν λόγοις αὐτοῦ σημεῖα κα- 3
τέπαυσεν, ἐδόξασεν αὐτὸν κατὰ πρόσωπον βασιλέων· ἐνετείλατο
αὐτῷ πρὸς λαὸν αὐτοῦ, καὶ ἔδειξεν αὐτῷ τῆς δόξης αὐτοῦ· ἐν 4
πίστει καὶ πραότητι αὐτὸν ἡγίασεν, ἐξελέξατο αὐτὸν ἐκ πάσης