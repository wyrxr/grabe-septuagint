1544 ΤΩΒΙΤ ΚΕΦ. Ζ'. Η'.
θρώπου υἱός· καὶ ἀκούσας ἔτι Τωβὶτ ἀπώλεσε τοὺς ὀφθαλμοὺς
8 ἑαυτοῦ, ἐλυπήθη καὶ ἔκλαυσε. Καὶ Ἔδνα ἡ γυνὴ αὐτοῦ καὶ Σά-
ρα ἡ θυγάτηρ αὐτοῦ ἔκλαυσαν, καὶ ὑπεδέξαντο αὐτοὺς προθύ-
9 μως. Καὶ ἔθυσαν κριὸν προβάτων, καὶ παρέθηκαν ἔφα πλείονα·
εἶπε δὲ Τωβίας τῷ Ῥαφαήλ· Ἀζαρία ἀδελφέ, λάλησον ὑπὲρ ὧν
10 ἔλεγες ἐν τῇ πορείᾳ. καὶ τελεσθήτω τὸ πρᾶγμα. Καὶ μετέδω-
κε τὸν λόγον τῷ Ῥαγουήλ. καὶ εἶπε Ῥαγουὴλ πρὸς Τωβίαν·
φάγε καὶ πίε, καὶ ἡδέως γίνου, σοὶ γὰρ καθήκει τὸ παιδίον μου
11 λαβεῖν, πλὴν ὑποδείξω σοι τὴν ἀλήθειαν. Ἔδωκα τὸ παιδίον μου
ἑπτὰ ἀνδράσι, καὶ ὁπότε ἂν εἰσεπορεύοντο πρὸς αὐτήν, ἀπεθνή-
σκον ὑπὸ τὴν νύκτα· ἀλλὰ τὸ νῦν ἔχον, ἡδέως γίνου. καὶ εἶ-
πε Τωβίας· οὐ γεύσομαι οὐδὲν ὧδε, ἕως ἂν στήσητε καὶ στα-
θῆτε πρός με. καὶ εἶπε Ῥαγουήλ· κομίζου αὐτὴν ἀπὸ τοῦ νῦν
κατὰ τὴν κρίσιν. σὺ ἀδελφὸς εἶ αὐτῆς, καὶ αὕτη σου ἐστίν. ὁ
12 δὲ ἐλεήμων Θεὸς εὐοδώσει ὑμῖν τὰ κάλλιστα. Καὶ ἐκάλεσε Σά-
ρὰν τὴν θυγατέρα αὐτοῦ, καὶ λαβὼν τῆς χειρὸς αὐτῆς, παρέ-
δωκεν αὐτὴν τῷ Τωβίᾳ γυναῖκα, καὶ εἶπεν· ἰδοὺ κατὰ τὸν νόμον
Μωϋσέως κομίζου αὐτήν, καὶ ἄπαγε πρὸς τὸν πατέρα σου. καὶ
13 ηὐλόγησεν αὐτούς. Καὶ ἐκάλεσεν Ἔδναν τὴν γυναῖκα αὐτοῦ, καὶ
14 λαβὼν βιβλίον, ἔγραψε συγγραφήν, καὶ ἐσφραγίσατο. Καὶ ἤρ-
15 ξαντο ἐσθίειν. Καὶ ἐκάλεσε Ῥαγουὴλ Ἔδναν τὴν γυναῖκα αὐτοῦ,
καὶ εἶπεν αὐτῇ· ἀδελφή, ἑτοίμασον τὸ ἕτερον ταμεῖον, καὶ εἰ-
16 σάγαγε αὐτήν. Καὶ ἐποίησεν ὡς εἶπε· καὶ εἰσήγαγεν αὐτὴν ἐκεῖ,
καὶ ἔκλαυσεν. καὶ ἀπεδέξατο τὰ δάκρυα τῆς θυγατρὸς αὐτῆς,
17 καὶ εἶπεν αὐτῇ· Θάρσει τέκνον, ὁ Κύριος τοῦ οὐρανοῦ καὶ τῆς
γῆς δώῃ σοι χάριν ἀντὶ τῆς λύπης σου ταύτης· θάρσει, θύγατερ.

ΚΕΦ. Ηʹ. VIII.

1 ὌΤΕ δὲ συνετελέσαν δειπνοῦντες, εἰσήγαγον Τωβίαν πρὸς αὐ-
2 τήν. Ὁ δὲ πορευόμενος ἐμνήσθη τῶν λόγων Ῥαφαήλ, καὶ ἔλαβε
3 τὴν τέφραν τῶν θυμιαμάτων, καὶ ἐπέθηκε τὴν καρδίαν τοῦ ἰχθύος
καὶ τὸ ἧπαρ, καὶ ἐκάπνισεν. Ὅτε δὲ ὠσφράνθη τὸ δαιμόνιον τῆς
ὀσμῆς, ἔφυγεν ἕως εἰς τὰ ἀνώτατα Αἰγύπτου, καὶ ἔδησεν αὐτὸ
4 ὁ ἄγγελος. Ὡς δὲ συνεκλείσθησαν ἀμφότεροι, ἀνέστη Τωβίας
ἀπὸ τῆς κλίνης, καὶ εἶπεν· ἀνάστηθι, ἀδελφή, καὶ προσευξώμεθα.