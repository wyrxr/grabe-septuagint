1790
Σ Ο Φ Ι Α
ΚΕΦ. Αʹ. Βʹ.

κρύψει τοὺς λόγους αὐτοῦ, καὶ χείλη πολλῶν ἐκδιηγήσεται σύνε-
σιν αὐτοῦ. Ἐν θησαυροῖς σοφίας παραβολαὶ ἐπιστήμης· βδέλυγμα
δὲ ἁμαρτωλῷ θεοσέβεια. Ἐπιθυμήσας σοφίαν, διατήρησον ἐντολάς,
καὶ Κύριος χορηγήσει σοι αὐτήν. Σοφία γὰρ καὶ παιδεία φόβος
Κυρίου, καὶ ἡ εὐδοκία αὐτοῦ πίστις καὶ πραΰτης. Μὴ ἀπειθήσῃς φόβῳ
Κυρίου ἐνδεὴς ὤν· καὶ μὴ προσέλθῃς αὐτῷ ἐν καρδίᾳ δισσῇ. Μὴ ὑπο-
κριθῇς ἐν στόμασιν ἀνθρώπων, καὶ ἐν τοῖς χείλεσί σου πρόσεχε.
Μὴ ἐξυψοῦ σεαυτόν, ἵνα μὴ πέσῃς, καὶ ἐπαγάγῃς τῇ ψυχῇ σου
ἀτιμίαν, καὶ ἀποκαλύψει Κύριος τὰ κρυπτά σου, καὶ ἐν μέσῳ συνα-
γωγῆς καταβαλεῖ σε· ὅτι οὐ προσῆλθες ἐν ἀληθείᾳ φόβῳ Κυρίου,
καὶ ἡ καρδία σου πλήρης δόλου.

ΚΕΦ. Βʹ. ΙΙ.

  ΤΕΚΝΟΝ, εἰ προσέρχῃ δουλεύειν Κυρίῳ, ἑτοίμασον τὴν ψυ-
χήν σου εἰς πειρασμόν· εὔθυνον τὴν καρδίαν σου καὶ καρτέρησον,
καὶ μὴ σπεύσῃς ἐν καιρῷ ἐπαγωγῆς· κολλήθητι αὐτῷ καὶ μὴ ἀπο-
στῇς, ἵνα αὐξηθῇς ἐπ’ ἐσχάτων σου. Πᾶν δ’ ἐὰν ἐπαχθῇ σοι, δέξαι
ἀσμένως, καὶ ἐν ἀλλάγμασι ταπεινώσεώς σου μακροθύμησον· ὅτι
ἐν πυρὶ δοκιμάζεται χρυσός, καὶ ἄνθρωποι δεκτοὶ ἐν καμίνῳ τα-
πεινώσεως. Πίστευσον αὐτῷ καὶ ἀντιλήψεται σου, καὶ εὔθυνον
τὰς ὁδούς σου, καὶ ἔλπισον ἐπ’ αὐτόν. Οἱ φοβούμενοι τὸν Κύριον,
ἀναμείνατε τὸ ἔλεος αὐτοῦ, καὶ μὴ ἐκκλίνητε ἵνα μὴ πέσητε· οἱ
φοβούμενοι Κύριον πιστεύσατε αὐτῷ, καὶ οὐ μὴ πταίσῃ ὁ μισθός
ὑμῶν· οἱ φοβούμενοι Κύριον ἐλπίσατε εἰς ἀγαθά, καὶ εἰς εὐφροσύ-
νην αἰῶνος καὶ ἐλέους. Ἐμβλέψατε εἰς ἀρχαίας γενεάς, καὶ ἴδετε·
τίς ἐνεπίστευσε Κυρίῳ, καὶ κατησχύνθη; ἢ τίς ἐνέμεινε τῷ φόβῳ
αὐτοῦ, καὶ ἐγκατελείφθη; ἢ τίς ἐπεκαλέσατο αὐτόν, καὶ ὑπερεῖ-
δεν αὐτόν; Διότι οἰκτίρμων καὶ ἐλεήμων ὁ Κύριος, μακρόθυμος
καὶ πολυέλεος, καὶ ἀφίησιν ἁμαρτίας, καὶ σώζει ἐν καιρῷ θλίψεως.
Οὐαὶ καρδίαις δειλαῖς καὶ χερσὶ παρειμέναις, καὶ ἁμαρτωλῷ
ἐπιβαίνοντι ἐπὶ δύο τρίβους· οὐαὶ καρδίᾳ παρειμένῃ, ὅτι οὐ πι-
στεύει· διὰ τοῦτο οὐ σκεπασθήσεται. Οὐαὶ ὑμῖν τοῖς ἀπολωλεκόσι
τὴν ὑπομονήν· καὶ τί ποιήσετε ἔταν ἐπισκέπτηται ὁ Κύριος; Οἱ
φοβούμενοι Κύριον οὐκ ἀπειθήσουσι ῥημάτων αὐτοῦ, καὶ οἱ ἀγα-
πῶντες αὐτὸν συντηρήσουσι τὰς ὁδοὺς αὐτοῦ· οἱ φοβούμενοι Κύ-