ΚΕΦ. Γ΄. ΜΑΚΚΑΒΑΙΩΝ Γ΄. 1711
ζῆν μεταστῆσαι. Τούτων δὲ οἰκονομουμένων φήμη δυσμενὴς ἐξῆ- 2
χεῖτο κατὰ τοῦ γένους ἀνθρώποις συμφρονοῦσιν εἰς κακοποίησιν,
ἀφορμῆς δεδιδομένης εἰς διάθεσιν, ὡς ἂν ἀπὸ τῶν νομίμων αὑτοὺς
κωλυόντων. Οἱ δὲ Ἰουδαῖοι τὴν μὲν πρὸς τοὺς βασιλεῖς εὔνοιαν 3
καὶ πίστιν ἀδιάστροφον ἦσαν διαφυλάσσοντες. Σεβόμενοι δὲ τὸν 4
Θεόν, καὶ τῷ τούτου νόμῳ πολιτευόμενοι, χωρισμὸν ἐποίουν
ἐπί τινων καὶ καταστροφάς· δι᾽ ἣν αἰτίαν ἐνίοις ἀπεχθεῖς ἐφαί-
νοντο. Τῇ δὲ τῶν δικαίων εὐπραξίᾳ κοσμοῦντες τὴν συναναστρο- 5
φήν, ἅπασιν ἀνθρώποις εὐδόκιμοι καθειστήκεισαν. Τὴν μὲν οὖν 6
περὶ τοῦ γένους ἐν πᾶσι θρυλουμένην εὐπραξίαν οἱ ἀλλόφυλοι οὐ- 7
δαμῶς διηριθμήσαντο. Τὴν δὲ περὶ τῶν προσκυνήσεων καὶ τρο-
φῶν διάστασιν ἐθρύλουν, φάσκοντες, μήτε τῷ βασιλεῖ, μήτε
ταῖς δυνάμεσιν ὁμοσπόνδους τοὺς ἀνθρώπους γείνεσθαι, δυσμενεῖς
δὲ εἶναι καὶ μέγα τι τοῖς πράγμασιν ἐναντιουμένους· καὶ οὐ τῷ
τυχόντι περιήγαντο φόγῳ. Οἱ δὲ κατὰ τὴν πόλιν Ἕλληνες οὐ- 8
δὲν ἀδικημενοι, ταραχὴν ἀπροσδόκητον περὶ τοὺς ἄνδρας θεω-
ροῦντες, καὶ συνδρομὰς ἀπροσκόπους γινομένας, βοηθεῖν μὲν οὐκ
ἔσθανον τυραννικὴ γὰρ ἦν ἡ διάθεσις· παρεκάλουν δὲ καὶ δυσ-
φόρως εἶχον, καὶ μεταπεσεῖσθαι ταῦτα ὑπελάμβανον. Μὴ γὰρ 9
οὕτω παραβιασθῆναι τηλικοῦτο σύστημα μηδὲν ἠγνοηκώς. Ἤ- 10
δῆ δὲ καί τινες γείτονες τε καὶ φίλοι καὶ συμπραγματευόμενοι
μυστικῶς τινας ἐπισπώμενοι, πίστεις ἐδίδουν συνασπιεῖν, καὶ πᾶν
ἐκτενὲς προσσείεσθαι πρὸς ἀντίληψιν. Ἐκεῖνος μὲν οὖν τῇ κα- 11
τὰ τὸ παρὸν εὐημερίᾳ γεγαυρωμένος, καὶ οὐ καθορῶν τὸ τοῦ με-
γίστου Θεοῦ κράτος, ὑπολαμβάνων δὲ διενεκῶς ἐν τῇ αὐτῇ δια-
μένειν βουλῇ, ἔγραφε κατ᾽ αὐτῶν ἐπιστολὴν τήνδε· Βασιλεὺς
Πτολεμαῖος Φιλοπάτωρ τοῖς κατ᾽ Αἴγυπτον, καὶ κατὰ τόπον 12
στρατηγοῖς καὶ στρατιώταις χαίρειν καὶ ἐρρῶσθαι. Ἐῤῥῶμαι 13
δὲ καὶ αὐτὸς ἐγὼ καὶ τὰ πράγματα ἡμῶν. Τῆς εἰς τὴν Ἀσίαν 14
γενομένης ἡμῖν ἐπιστρατείας, ἧς ἴστε καὶ αὐτοί, τῇ τῶν Θεῶν
πρὸς ἡμᾶς ἀπροπτώτῳ συμμαχίᾳ καὶ τῇ ἡμετέρᾳ δὲ ῥώμῃ κατὰ
λόγον ἐπὶ ἄριστον τέλος ἀχθείσης, ἡγησάμεθα μὴ βίᾳ δόρατος, 15
ἐπιεικείᾳ δὲ καὶ πολλῇ φιλανθρωπίᾳ τιθηνήσασθαι κατοικοῦντα
Κοίλην Συρίαν καὶ Φοινίκην ἔθνη, εὐποιῆσαί τε ἀσμένως. Καὶ 16
τοῖς κατὰ πόλεσιν ἱεροῖς ἀπονείμαντες προσόδους πλείστας,
προήχθημεν καὶ εἰς τὰ Ἱεροσόλυμα ἀναβάντες, τιμῆσαι τὸ ἱερὸν
(Τόμ. Δ΄.)
12