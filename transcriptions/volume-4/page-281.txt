1812
19 Ἄνθρωπος ἄχαρις, μῦθος ἄκαιρος· ἐν στόματι ἀπαιδεύτων ἐνδε-
20 λεχισθήσεται. Ἀπὸ στόματος μωροῦ ἀποδοκιμάζεται παρα-
21 βολή· οὐ γὰρ μὴ εἴπῃ αὐτὴν ἐν καιρῷ αὐτῆς. Ἔστι κωλυόμενος
    ἁμαρτάνειν ἀπὸ ἐνδείας· καὶ ἐν τῇ ἀναπαύσει αὐτοῦ οὐ κατανυγή-
22 σεται. Ἔστιν ἀπολλύων τὴν ψυχὴν αὐτοῦ δι᾽ αἰσχύνην, καὶ ἀπὸ
23 ἄφρονος προσώπου ἀπολεῖ αὐτήν. Ἔστι χάριν αἰσχύνης ἐπαγγελ-
24 λόμενος φίλῳ, καὶ ἐκτήσατο αὐτὸν ἐχθρὸν δωρεάν. Μῶμος πο-
    νηρὸς ἐν ἀνθρώπῳ ψεῦδος· ἐν στόματι ἀπαιδευτῶν ἐνδελεχισθήσε-
25 ται. Αἱρετὸν κλέπτης ἢ ὁ ἐνδελεχίζων ψεῦδει· ἀμφότεροι δὲ ἀπώ-
26 λειαν κληρονομήσουσιν. Ἦθος ἀνθρώπου ψευδοῦς ἀτιμία, καὶ ἡ
27 αἰσχύνη αὐτοῦ μετ᾽ αὐτοῦ ἐνδελεχῶς. Λόγοι παραβολῶν. Ὁ σο-
    φὸς ἐν λόγοις προάξει ἑαυτόν, καὶ ἄνθρωπος φρόνιμος ἀρέσει με-
28 γιστᾶσιν. Ὁ ἐργαζόμενος γῆν ἀνυψώσει θημωνίαν αὑτοῦ· καὶ ὁ
29 ἀρέσκων μεγιστᾶσιν ἐξιλάσεται ἀδικίας. Ξένια καὶ δῶρα ἀποτυ-
    φλοῖ ὀφθαλμοὺς σοφῶν, καὶ ὡς φῖμος ἐν στόματι ἀποτρέπει ἐλεγ-
30 μούς. Σοφία κεκρυμμένη καὶ θησαυρὸς ἀφανής, τίς ὠφέλεια ἐν
31 ἀμφοτέροις; Κρείττων ἄνθρωπος ἀποκρύπτων τὴν μωρίαν αὑτοῦ,
32 ἢ ἄνθρωπος ἀποκρύπτων τὴν σοφίαν αὑτοῦ. Κρείσσων ὑπομονὴ
    ἀπαραίτητος ἐν ζητήσει Κυρίου, ἢ ἀδέσποτος τροχηλάτης τῆς
    ἰδίας ζωῆς.

ΚΕΦ. ΚΑ΄. ΧΧΙ.

1 ΤΕΚΝΟΝ ἥμαρτες, μὴ προσθῇς μηκέτι, καὶ περὶ τῶν προ-
2 τέρων σου δέηθητι. Ὡς ἀπὸ προσώπου ὄφεως, φεῦγε ἀπὸ ἁμαρ-
    τίας· ἐὰν γὰρ προσέλθῃς, δήξεται σε· ὀδόντες λέοντος οἱ ὀδόντες
3 αὐτῆς, ἀναιροῦντες ψυχὰς ἀνθρώπων. Ὡς ῥομφαία δίστομος πᾶσα
4 ἀνομία, καὶ τῇ πληγῇ αὐτῆς οὐκ ἔστιν ἴασις. Καταπληγμὸς καὶ
    ὕβρις ἐρημώσουσι πλοῦτον· οὕτως οἶκος ὑπερηφάνων ἐρημωθή-
5 σεται. Δέησις πτωχοῦ ἐκ στόματος ἕως ὠτίων αὐτοῦ, καὶ τὸ
6 κρίμα αὐτοῦ κατὰ σπουδὴν ἔρχεται. Μισῶν ἔλεγχον, ἐν ἴχνει
    ἁμαρτωλοῦ· καὶ ὁ φοβούμενος Κύριον ἐπιστρέφει ἐπὶ καρδίαν αὐ-
7 τοῦ. Γνωστὸς μακρόθεν ὁ δυνατὸς ἐν γλώσσῃ· ὁ δὲ νοήμων οἶδεν
8 ἐν τῷ ὀλισθαίνειν αὐτόν. Ὁ οἰκοδομῶν τὴν οἰκίαν αὑτοῦ ἐν χρή-
    μασιν ἀλλοτρίοις, ὡς συνάγων τοὺς λίθους αὑτοῦ εἰς χειμῶνα.
9 Στυππεῖον συνηγμένον συναγωγὴ ἀνόμων, καὶ ἡ συντέλεια αὐτῶν