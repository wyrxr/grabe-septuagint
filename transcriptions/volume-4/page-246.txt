ΚΕΦ. ΙΒʹ. ΙΓʹ. ΣΟΛΟΜΩΝΤΟΣ 1777
τίς δὲ ἐγκαλέσει σοι κατὰ ἐθνῶν ἀπολωλότων, ἃ σὺ ἐποίησας;
ἢ τίς εἰς κατάστασίν σοι ἐλεύσεται ἐκδίκως κατὰ ἀδίκων ἀνθρώ-
πων; Οὔτε γὰρ Θεὸς ἔστι πλὴν σοῦ, ᾧ μέλει περὶ πάντων, ἵνα 13
δείξῃς ὅτι οὐκ ἀδίκως ἔκρινας· οὔτε βασιλεὺς ἢ τύραννος ἀντο- 14
φθαλμῆσαι δυνήσεταί σοι περὶ ὧν ἀπώλεσας. Δίκαιος δὲ ὤν, δι- 15
καίως τὰ πάντα διέπεις, αὐτὸν τὸν μὴ ὀφείλοντα κολασθῆναι κα-
ταδικάσαι ἀλλότριον ἡγούμενος τῆς σῆς δυνάμεως. Ἡ γὰρ ἰσχὺς 16
σου δικαιοσύνης ἀρχή, καὶ τὸ πάντων σε δεσπόζειν, πάντων φείδε-
σθαί σε ποιεῖ· ἰσχὺν γὰρ ἐνδείκνυσαι ὁ ἀπιστούμενος ἐπὶ δυνά- 17
μεως τελειότητι, καὶ ἐν τοῖς οὐκ εἰδόσι σε τὸ θράσος ἐξελέγ-
χεις· σὺ δὲ δεσπόζων ἰσχύος ἐν ἐπιεικείᾳ κρίνεις, καὶ μετὰ πολ- 18
λῆς φειδοῦς διοικεῖς ἡμᾶς. Πάρεστι γάρ σοι, ὅταν θέλῃς, τὸ δύ- 19
νασθαι· ἐδίδαξας δέ σου τὸν λαὸν διὰ τῶν τοιούτων ἔργων, ὅτι
δεῖ τὸν δίκαιον εἶναι φιλάνθρωπον, καὶ εὐέλπιδας ἐποίησας τοὺς
υἱούς σου, ὅτι διδοῖς ἐπὶ ἁμαρτήμασι μετάνοιαν. Εἰ γὰρ ἐχ- 20
θροὺς παίδων σου καὶ ὀφειλομένους θανάτῳ μετὰ τοσαύτης ἐπι-
μωρήσω προσοχῆς, δοὺς χρόνον καὶ τόπον δι᾽ ὧν ἀπαλλαγῶσι
τῆς κακίας, μετὰ πόσης ἀκριβείας ἔκρινας τοὺς υἱούς σου, ὧν τοῖς 21
πατράσιν ὅρκους καὶ συνθήκας ἔδωκας ἀγαθῶν ὑποσχέσεων;
Ἡμᾶς οὖν παιδεύων, τοὺς ἐχθροὺς ἡμῶν ἐν μυριότητι μαστι- 22
γοῖς, ἵνα σου τὴν ἀγαθότητα μεριμνῶμεν κρίνοντες, κρινόμενοι δὲ
προσδοκῶμεν ἔλεος. Ὅθεν καὶ τοὺς ἐν ἀφροσύνῃ ζωῆς βιώσαν- 23
τας ἀδίκως, διὰ τῶν ἰδίων ἐδαπάνησας βδελυγμάτων. Καὶ γὰρ 24
τῶν πλάνης ὁδῶν μακρότερον ἐπλανήθησαν, Θεοὺς ὑπολαμβάνον-
τες τὰ καὶ ἐν ζώοις τῶν ἐχθρῶν ἄτιμα, νηπίων δίκην ἀφρόνων
ψευσθέντες. Διὰ τοῦτο ὡς παισὶν ἀλογίστοις τὴν κρίσιν εἰς ἐμ- 25
παιγμὸν ἔπεμψας· οἱ δὲ παιγνίοις ἐπιτιμήσεως μὴ νουθετηθέν- 26
τες, ἀξίαν Θεοῦ κρίσιν πειράσουσιν. Ἐφ᾽ οἷς γὰρ αὐτοὶ πάσχον- 27
τες ἠγανάκτουν, ἐπὶ τούτοις οὓς ἐδόκουν Θεούς, ἐν αὐτοῖς κο-
λαζόμενοι, ἰδόντες ὂν πάλαι ἠρνοῦντο εἰδέναι, Θεὸν ἐπέγνωσαν
ἀληθῆ· διὸ καὶ τὸ τέρμα τῆς καταδίκης ἐπ᾽ αὐτοὺς ἐπῆλθεν.

ΚΕΦ. ΙΓʹ. ΧΙΙΙ.

ΜΑΤΑΙΟΙ μὲν γὰρ πάντες ἄνθρωποι φύσει, οἷς παρῆν 1
Θεοῦ ἀγνωσία, καὶ ἐκ τῶν ὁρωμένων ἀγαθῶν οὐκ ἴσχυσαν εἰδέ-
(Τόμ. Δʹ.) 16*