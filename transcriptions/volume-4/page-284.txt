ΚΕΦ. ΚΒ'. ΚΓ'. ΙΗΣΟΥ ΥΙΟΥ ΣΙΡΑΧ 1815
πυρὸς ἀτμὶς καμίνου καὶ καπνὸς· οὕτως πρὸ αἱμάτων λοιδορίαι.
Φίλον σκεπάσαι οὐκ αἰσχυνθήσομαι, καὶ ἀπὸ προσώπου αὐτοῦ οὐ 25
μὴ κρυβῶ· καὶ εἰ κακά μοι συμβέβηκεν δι᾽ αὐτό, πᾶς ἀκούων φυ- 26
λάξεται ἀπ᾽ αὐτοῦ. Τίς δώσει ἐπὶ στόματί μου φυλακήν, καὶ ἐπὶ 27
τῶν χειλέων μου σφραγῖδα πανοῦργον; ἵνα μὴ πέσω ἀπ᾽ αὐτῆς, καὶ
ἡ γλῶσσά μου μὴ ἀπολέσῃ με.

ΚΕΦ. ΚΓ'. XXIII.

ΚΥΡΙΕ πάτερ καὶ Θεὲ ζωῆς μου, μὴ ἐγκαταλίπῃς με ἐν βου- 1
λῇ αὐτῶν, καὶ μὴ ἄρῃς με πεσεῖν ἐν αὐτοῖς ἐν παραδειγματισμῷ.
Τίς ἐπιστήσει ἐπὶ τοῦ διανοήματός μου μάστιγας, καὶ ἐπὶ τῆς 2
καρδίας μου παιδείαν σοφίας; ἵνα ἐπὶ τοῖς ἀγνοήμασί μου μὴ
φείσωνται, καὶ οὐ μὴ παρῇ τὰ ἁμαρτήματα αὐτῶν· ὅπως μὴ πλη- 3
θυνθῶσιν αἱ ἄγνοιαί μου, καὶ αἱ ἁμαρτίαι μου πλεονάσωσιν εἰς
συντριβήν, καὶ πεσοῦμαι ἔναντι τῶν ὑπεναντίων, καὶ ἐπιχαρεῖται
μοι ὁ ἐχθρός μου, ὧν μακρὰν ἐστιν ἡ ἐλπὶς τοῦ ἐλέους σου. Κύ- 4
ριε πάτερ καὶ Θεὲ ζωῆς μου, μετεωρισμὸν ὀφθαλμῶν μὴ δῶς μοι,
καὶ γιγαντώδη ψυχὴν ἀπόστησον διαπαντὸς ἀπὸ τῶν δούλων σου.
Ἐλπίδας κενὰς καὶ ἐπιθυμίας ἀπόστρεφον ἀπ᾽ ἐμοῦ, καὶ κρατήσεις 5
τὸν θέλοντά σοι δουλεύειν διαπαντὸς· κοιλίας ὀρέξεις καὶ συνου- 6
σιασμός μὴ καταλαβέτωσάν με, καὶ ψυχὴ ἀναιδεῖ μὴ παραδῷς με.
Παιδεία στόματος. Παιδείαν στόματος ἀκούσατε τέκνα, καὶ ὁ 7
φυλάσσων οὐ μὴ ἁλῷ· ἐν τοῖς χείλεσιν αὐτοῦ καταλειφθήσεται 8
ἁμαρτωλός, καὶ λοίδορος καὶ ὑπερήφανος σκανδαλισθήσονται ἐν
αὐτοῖς. Ὅρκῳ μὴ ἐθίσῃς τὸ στόμα σου , καὶ ὀνομασίᾳ τοῦ ὑψί- 9
στου μὴ συνεθισθῇς· ὥσπερ γὰρ οἰκέτης ἐξεταζόμενος ἐνδελεχῶς 10
ἀπὸ μώλωπος οὐκ ἐλαττωθήσεται· οὕτως καὶ ὁ ὀμνύων καὶ ὁ ὀνο-
μάζων διαπαντὸς τὸ ὄνομα Κυρίου ἀπὸ ἁμαρτίας οὐ μὴ καθα-
ρισθῇ. Ἀνὴρ πολύορκος πλησθήσεται ἀνομίας, καὶ οὐκ ἀποστή- 11
σεται ἀπὸ τοῦ οἴκου αὐτοῦ μάστιξ· ἐὰν πλημμελήσῃ ἁμαρτία
αὐτοῦ ἐπ᾽ αὐτῷ, κἂν ὑπερίδῃ. ἤμαρτε δισσῶς· καὶ εἰ διακενῆς
ὤμοσεν, οὐ δικαιωθήσεται· πλησθήσεται γὰρ ἐπαγωγῶν ὁ οἶκος
αὐτοῦ. Ἔστι λέξις ἀντιπεριβεβλημένη θανάτῳ· μὴ ἐρεθίζετω ἐν 12
κληρονομίᾳ Ἰακώβ· ἀπὸ γὰρ εὐσεβῶν ταῦτα πάντα ἀποστήσεται,
καὶ ἐν ἁμαρτίαις οὐκ ἐγκυλισθήσονται. Ἀπαιδευσίαν ἀσυρὴ μὴ 13