ΚΕΦ. Γ΄. Δ΄. ΒΑΡΟΥΧ 1757
Ἰσραήλ. Ἐπράθητε τοῖς ἔθνεσιν οὐκ εἰς ἀπώλειαν, διὰ δὲ τὸ πα- 6
ροργίσαι ὑμᾶς τὸν Θεόν· παρεδόθητε τοῖς ὑπεναντίοις, παρωξύ- 7
νατε γὰρ τὸν ποιήσαντα ὑμᾶς, θύσαντες δαιμονίοις, καὶ οὐ Θεῷ.
Ἐπελάθεσθε δὲ τὸν τρέφοντα ὑμᾶς Θεὸν αἰώνιον, ἐλυπήσατε 8
δὲ καὶ τὴν ἐκθρέψασαν ὑμᾶς Ἱερουσαλήμ. Ἴδε γὰρ τὴν ἐπελ- 9
θοῦσαν ὑμῖν ὀργὴν παρὰ τοῦ Θεοῦ, καὶ εἶπεν· ἀκούσατε αἱ πά-
ροικοι Σιών, ἐπήγαγε γάρ μοι ὁ Θεὸς πένθος μέγα· ἴδον γὰρ 10
τὴν αἰχμαλωσίαν τοῦ λαοῦ τῶν υἱῶν μου καὶ τῶν θυγατέρων, ἣν
ἐπήγαγεν αὐτοῖς ὁ αἰώνιος, ἔθρεψα γὰρ αὐτοὺς μετ᾽ εὐφροσύνης, 11
ἐξαπέστειλα δὲ μετὰ κλαυθμοῦ καὶ πένθους. Μηδεὶς ἐπιχαιρέτω 12
μοι τῇ χήρᾳ, καὶ καταλειφθείσῃ ὑπὸ πολλῶν, ἠρημώθην διὰ τὰς
ἁμαρτίας τῶν τέκνων μου, διότι ἐξέκλιναν ἐκ νόμου Θεοῦ, δικαιώ- 13
ματα δὲ αὐτοῦ οὐκ ἔγνωσαν, οὐδὲ ἐπορεύθησαν ἐντολῶν
Θεοῦ, οὐδὲ τρίβους παιδείας ἐν δικαιοσύνῃ αὐτοῦ ἐπέβησαν. Ἐλ- 14
θάτωσαν αἱ πάροικοι Σιών, καὶ μνήσθητε τὴν αἰχμαλωσίαν τῶν
υἱῶν μου καὶ τῶν θυγατέρων, ἣν ἐπήγαγεν αὐτοῖς ὁ αἰώνιος, ἐπή- 15
γαγε γὰρ ἐπ᾽ αὐτοὺς ὁ Θεὸς ἔθνος μακρόθεν, ἔθνος ἀναιδὲς καὶ
ἀλλόγλωσσον· οἳ οὐκ ἠσχύνθησαν πρεσβύτην οὐδὲ παιδίον ἠλέησαν,
καὶ ἀπήγαγον τοὺς ἀγαπητοὺς τῆς χήρας, καὶ ἀπὸ τῶν θυγατέ- 16
ρων τὴν μονογενῆ ἠρήμωσαν. Ἐγὼ δὲ τί δύναμαι βοηθῆσαι ὑμῖν ; 17
Ὁ γὰρ ἐπαγαγὼν τὰ κακὰ ὑμῖν ἐξελεῖται ὑμᾶς ἐκ χειρὸς ἐχθρῶν 18
ὑμῶν. Βαδίζετε, τέκνα, βαδίζετε, ἐγὼ γὰρ κατελείφθην ἔρημος, 19
ἐξεδυσάμην τὴν στολὴν τῆς εἰρήνης, καὶ ἐνεδυσάμην σάκκον τῆς 20
δεήσεώς μου· κεκράξομαι πρὸς τὸν αἰώνιον ὕψιστον ἐν ταῖς ἡμέ-
ραις μου, θαρσεῖτε, τέκνα, καὶ βοησάτε πρὸς τὸν Θεόν, καὶ 21
ἐξελεῖται ὑμᾶς ἐκ δυναστείας, ἐκ χειρὸς ἐχθρῶν ὑμῶν. Ἐγὼ γὰρ 22
ἐπὶ τῷ αἰωνίῳ ἤλπισα τὴν σωτηρίαν ὑμῶν· καὶ ἦλθέ μοι χαρὰ παρὰ
τοῦ ἁγίου ἐπὶ τῇ ἐλεημοσύνῃ, ἣ ἥξει ὑμῖν ἐν τάχει παρὰ τοῦ
αἰωνίου σωτῆρος ὑμῶν. Ἐξέπεμψα γὰρ ὑμᾶς μετὰ πένθους καὶ 23
κλαυθμοῦ, ἀποδώσει δέ μοι ὁ Θεὸς ὑμᾶς μετὰ χαρμοσύνης καὶ εὐ-
φροσύνης εἰς τὸν αἰῶνα. Ὥσπερ γὰρ νῦν ἑωράκασιν αἱ πάροικοι 24
Σιὼν τὴν ἡμετέραν αἰχμαλωσίαν, οὕτως ὄψονται ἐν τάχει τὴν
παρὰ τοῦ Θεοῦ ὑμῶν σωτηρίαν, ἣ ἐπελεύσεται ὑμῖν μετὰ δόξης
μεγάλης καὶ λαμπρότητος τοῦ αἰωνίου. Τέκνα, μακροθυμήσατε 25
τὴν παρὰ τοῦ Θεοῦ ἐπελθοῦσαν ὑμῖν ὀργήν, κατεδίωξε γάρ σε ὁ ἐχ-
θρός σου, καὶ ἔβη αὐτοῦ τὴν ἀπώλειαν ἐν τάχει, καὶ ἐπὶ τοὺς