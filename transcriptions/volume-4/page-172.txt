     ΜΑΚΚΑΒΑΙΩΝ Β΄.                   1703
             ΚΕΦ. ΙΕ΄. XV.

  Ὁ δὲ Νικάνωρ μεταλαβὼν τοὺς περὶ τὸν Ἰούδαν ὄντας ἐν 1
τοῖς κατὰ Σαμαρείαν τόποις, ἐβουλεύσατο τῇ τῆς καταπαύσεως
ἡμέρᾳ μετὰ πάσης ἀσφαλείας αὐτοῖς ἐπιβαλεῖν. Τῶν δὲ κατὰ 2
ἀνάγκην συνεπομένων αὐτῷ Ἰουδαίων λεγόντων, μηδαμῶς οὕτως
ἀγρίως καὶ βαρβάρωσ ἀπολέσῃς, δόξαν δὲ ἀπομερίσῃ τῇ προτε-
τιμημένῃ ὑπὸ τοῦ πάντα ἐφορῶντος μεθ᾽ ἁγιότητος ἡμέρᾳ. Ὁ 3
δὲ τρισαλιτήριος ἐπρωτήσεν, εἰ ἔστιν ἐν οὐρανῷ ὁ δυνάστης ὁ
προστεταχὼς ἄγειν τὴν τῶν σαββάτων ἡμέραν. Τῶν δ᾽ ἀποφη- 4
ναμένων, ἔστιν ὁ Κύριος ζῶν αὐτὸς ἐν οὐρανῷ δυνάστης ὁ κε-
λεύσας ἀσκεῖν τὴν ἑβδομάδα. Ὁ δ᾽ ἕτερος, κἀγὼ φησί, δυνάστης 5
ἐπὶ τῆς γῆς, ὃ προστάσσων αἴρειν τὰ ὅπλα καὶ τὰς βασιλικὰς
χρείας ἐπιτελεῖν, ὅμως οὐ κατέσχεν ἐπιτελέσαι τὸ σχέτλιον αὐ-
τοῦ βούλημα. Καὶ ὁ μὲν Νικάνωρ μετὰ πάσης ἀλαζονείας ὑψαυ- 6
χενῶν, διεγνώκει κοινὸν τῶν περὶ τὸν Ἰούδαν συστήσασθαι τρό-
παιον. Ὁ δὲ Μακκαβαῖος ἦν ἀδιαλείπτως πεποιθὼς μετὰ πάσης 7
ἐλπίδος ἀντιλήψεως τεύξασθαι παρὰ τοῦ Κυρίου. Καὶ παρεκά- 8
λει τοὺς σὺν αὐτῷ μὴ δειλιᾶν τὴν τῶν ἐθνῶν ἔφοδον, ἔχοντας
δὲ κατὰ νοῦν τὰ προγεγονότα αὐτοῖς ἀπ᾽ οὐρανοῦ βοηθήματα,
καὶ τανῦν προσδοκᾶν τὴν παρὰ τοῦ παντοκράτορος ἐσομένην αὐ-
τοῖς νίκην καὶ βοήθειαν. Καὶ παραμυθούμενος αὐτοὺς ἐκ τοῦ 9
νόμου καὶ τῶν προφητῶν, προσομνησάμενος δὲ αὐτοὺς καὶ τοὺς
ἀγῶνας, οὓς ἦσαν ἐκτετελεκότες, προθυμοτέρους αὐτοὺς κατέ-
στησε. Καὶ τοῖς θυμοῖς διεγείρας αὐτοὺς, παρήγγειλεν ἅμα 10
παρεπιδεικνὺς τὴν τῶν ἐθνῶν ἀθεσίαν καὶ τὴν τῶν ἔρκων παρά-
βασιν. Ἕκαστον δὲ αὐτῶν καθοπλίσας οὐ τὴν ἀσπίδων καὶ λογ- 11
χῶν ἀσφάλειαν, ὡς τὴν ἐν τοῖς ἀγαθοῖς λόγοις παράκλησιν, καὶ
προσεξηγάμενος ὄνειρον ἀξιόπιστον ὕπαρ τι πάντας ηὔφρανεν.
Ἦν δὲ ἡ τούτου θεωρία τοιάδε: Ὀνίαν τὸν γενόμενον ἀρχιερέα 12
ἄνδρα καλὸν καὶ ἀγαθόν, αἰδήμονα μὲν τὴν ἀπάντησιν, πρᾶον δὲ
τὸν τρόπον, καὶ λαλιὰν προέμενον πρεπόντως, καὶ ἐκ παι-
δὸς ἐκμεμελετηκότα πάντα τὰ τῆς ἀρετῆς ἴδια, τοῦτον τὰς χει-
ρας προτείναντα κατεύχεσθαι τῷ παντὶ τῶν Ἰουδαίων συτή-
ματι. Εἶθ᾽ οὕτως ἐπιφανεῖν ἄνδρα πολιᾷ καὶ δόξῃ διαφέροντα, 13