ΚΕΦ. ΙΒ΄. ΙΓ΄. Τ Ω Β Ι Τ 1549
πως ἀπελθὼν περιστείλῃς τὸν νεκρόν, οὐκ ἔλαβές με ἀγαθοποιῶν,
ἀλλὰ σὺν σοὶ ἤμην. Καὶ νῦν ἀπέστειλέ με ὁ Θεὸς ἰάσασθαί σε 14
καὶ τὴν νύμφην σου Σάρραν. Ἐγὼ εἰμι ῾Ραφαὴλ, εἷς ἐκ τῶν ἑπτὰ 15
ἁγίων ἀγγέλων οἱ προσαναφέρουσι τὰς προσευχὰς τῶν ἁγίων,
καὶ εἰσπορεύονται ἐνώπιον τῆς δόξης τοῦ ἁγίου. Καὶ ἐταράχθη- 16
σαν οἱ δύο, καὶ ἔπεσαν ἐπὶ πρόσωπον, ὅτι ἐφοβήθησαν. Καὶ εἶπεν 17
αὐτοῖς· μὴ φοβεῖσθε, ὅτι εἰρήνη ἐσται ὑμῖν· τὸν δὲ Θεὸν εὐλο-
γεῖτε εἰς τὸν αἰῶνα· ὅτι οὐ τῇ ἐμαυτοῦ χάριτι, ἀλλὰ τῇ θελήσει 18
τοῦ Θεοῦ ἡμῶν ἦλθον· ὅθεν εὐλογεῖτε αὐτὸν εἰς τὸν αἰῶνα. Πά- 19
σας τὰς ἡμέρας ὡπτανόμην ὑμῖν, καὶ οὐκ ἔφαγον οὐδὲ ἔπιον, ἀλ-
λὰ ὅρασιν ὑμεῖς ἐθεωρεῖτε· καὶ νῦν ἐξομολογεῖσθε τῷ Θεῷ, διότι 20
ἀναβαίνω πρὸς τὸν ἀποστείλαντά με, καὶ γράψατε πάντα τὰ
συντελεσθέντα εἰς βιβλίον. Καὶ ἀνέστησαν, καὶ οὐκ ἔτι εἶδον αὐ- 21
τόν. Καὶ ἐξωμολογοῦντο τὰ ἔργα τὰ μεγάλα καὶ θαυμαστὰ τοῦ 23
Θεοῦ, καὶ ὡς ὤφθη αὐτοῖς ὁ ἄγγελος Κυρίου.

ΚΕΦ. ΙΓ΄. ΧΙΙΙ.

Καὶ Τωβὶτ ἔγραψε προσευχὴν εἰς ἀγαλλίασιν, καὶ εἶπεν· 1
εὐλογητὸς ὁ Θεὸς ὁ ζῶν εἰς τοὺς αἰῶνας, καὶ ἡ βασιλεία αὐτοῦ·
ὅτι αὐτὸς μαστιγοῖ καὶ ἐλεεῖ, κατάγει εἰς ᾅδην καὶ ἀνάγει, καὶ 2
οὐκ ἔστιν ὃς ἐκφεύξεται τὴν χεῖρα αὐτοῦ. Ἐξομολογεῖσθε αὐτῷ 3
οἱ υἱοὶ Ἰσραὴλ ἐνώπιον τῶν ἐθνῶν, ὅτι αὐτὸς διέσπειρεν ἡμᾶς ἐν
αὐτοῖς. Ἐκεῖ ὑποδείξατε τὴν μεγαλωσύνην αὐτοῦ, ὑψοῦτε αὐτὸν 4
ἐνώπιον παντὸς ζῶντος, καθότι αὐτὸς Κύριος ἡμῶν, καὶ ὁ Θεὸς
ὁ πατὴρ ἡμῶν εἰς πάντας τοὺς αἰῶνας. Καὶ μαστιγώσει ἡμᾶς 5
ἐν ταῖς ἀδικίαις ἡμῶν, καὶ πάλιν ἐλεήσει καὶ συνάξει ἡμᾶς ἐκ
πάντων τῶν ἐθνῶν, οὗ ἐὰν ἐσκορπισθῆτε ἐν αὐτοῖς. Ἐὰν ἐπιστρέ- 6
ψητε πρὸς αὐτὸν ἐν ὅλῃ τῇ καρδίᾳ ὑμῶν, καὶ ἐν ὅλῃ τῇ ψυχῇ
ὑμῶν, ποιῆσαι ἐνώπιον αὐτοῦ ἀλήθειαν, τότε ἐπιστρέψει πρὸς ὑ-
μᾶς, καὶ οὐ μὴ κρύψει τὸ πρόσωπον αὐτοῦ ἀφ᾿ ὑμῶν. καὶ θεά-
σασθε ἃ ποιήσει μεθ᾿ ὑμῶν, καὶ ἐξομολογήσασθε αὐτῷ ἐν ὅλῳ
τῷ στόματι ὑμῶν, καὶ εὐλογεῖτε τὸν Κύριον τῆς δικαιοσύνης,
καὶ ὑψώσατε τὸν βασιλέα τῶν αἰώνων. ἐγὼ ἐν τῇ γῇ τῆς αἰχμα-
λωσίας μου ἐξομολογοῦμαι αὐτῷ, καὶ δεικνύω τὴν ἰσχὺν καὶ τὴν
μεγαλωσύνην αὐτοῦ ἔθνει ἁμαρτωλῷ. ἐπιστρέψατε, ἁμαρτωλοὶ,