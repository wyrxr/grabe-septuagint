118 ΕΞΟΔΟΣ ΚΕΦ. ΙΒ΄. ΙΓ΄.
40 σμὸν ἐποίησαν ἑαυτοῖς εἰς τὴν ὁδόν. Ἡ δὲ παροίκησις τῶν υἱῶν
    Ἰσραὴλ ἣν παρῴκησαν ἐν γῇ Αἰγύπτῳ καὶ ἐν γῇ Χαναάν, αὐτοὶ καὶ
41 οἱ πατέρες αὐτῶν, ἔτη τετρακόσια τριάκοντα. Ἐγένετο δὲ μετὰ
    τὰ τετρακόσια τριάκοντα ἔτη, ἐξῆλθε πᾶσα ἡ δύναμις Κυρίου ἐκ γῆς
42 Αἰγύπτου νυκτός. Προφυλακὴ ἔστι τῷ Κυρίῳ, ὥστε ἐξαγαγεῖν
    αὐτοὺς ἐκ γῆς Αἰγύπτου· ἐκείνη ἡ νὺξ αὕτη προφυλακὴ Κυρίῳ,
43 ὥστε πᾶσι τοῖς υἱοῖς Ἰσραὴλ εἶναι εἰς γενεὰς αὐτῶν. Εἶπε δὲ
    Κύριος πρὸς Μωυσῆν καὶ Ἀαρών· οὗτος ὁ νόμος τοῦ πάσχα· πᾶς
44 ἀλλογενὴς οὐκ ἔδεται ἀπ᾿ αὐτοῦ· καὶ πάντα οἰκέτην τινὸς καὶ ἀρ-
45 γυρώνητον περιτεμεῖς αὐτόν, καὶ τότε φάγεται ἀπ᾿ αὐτοῦ· πάροικος
46 καὶ μισθωτὸς οὐκ ἔδεται ἀπ᾿ αὐτοῦ. Ἐν οἰκίᾳ μιᾷ βρωθήσεται·
    (οὐ καταλείψετε ἀπὸ τῶν κρεῶν εἰς τὸ πρωΐ·) οὐκ ἐξοίσετε ἐκ τῆς οἰ-
47 κίας τῶν κρεῶν ἔξω, καὶ ὀστοῦν οὐ συντρίψετε ἀπ᾿ αὐτοῦ. Πᾶσα συν-
48 αγωγὴ υἱῶν Ἰσραὴλ ποιήσει τοῦτο. Ἐὰν δέ τις προσέλθῃ πρὸς ὑμᾶς
    προσήλυτος, καὶ ποιῇ τὸ πάσχα Κυρίῳ, περιτεμεῖς αὐτοῦ πᾶν ἀρσενι-
    κὸν, καὶ τότε προσελεύσεται ποιῆσαι αὐτὸ, καὶ ἔσαι ὥσπερ ὁ αὐτόχθων
49 τῆς γῆς· πᾶς ἀπερίτμητος οὐκ ἔδεται ἀπ᾿ αὐτοῦ. Νόμος εἷς ἔσται τῷ
50 ἐγχωρίῳ καὶ τῷ προσηλύτῳ τῷ προσκειμένῳ ἐν ὑμῖν. Καὶ ἐποίησαν
    οἱ υἱοὶ Ἰσραὴλ καθὰ ἐνετείλατο Κύριος τῷ Μωυσῇ καὶ Ἀαρών,
51 οὕτως ἐποίησαν. Καὶ ἐγένετο ἐν τῇ ἡμέρᾳ ἐκείνῃ, ἐξήγαγε Κύριος
    τοὺς υἱοὺς Ἰσραὴλ ἐκ γῆς Αἰγύπτου σὺν δυνάμει αὐτῶν.

ΚΕΦ. ΙΓ΄. ΧΙΙΙ.
1 ΕΙΠΕ δὲ Κύριος πρὸς Μωυσῆν, λέγων· 2 ἁγίασόν μοι πᾶν
    πρωτότοκον πρωτογενὲς καὶ διανοῖγον πᾶσαν μήτραν ἐν τοῖς υἱοῖς
3 Ἰσραὴλ ἀπὸ ἀνθρώπου ἕως κτήνους, ἐμοὶ ἐστιν. Εἶπε δὲ Μωυ-
    σῆς πρὸς τὸν λαόν· μνημονεύετε τὴν ἡμέραν ταύτην, ἐν ᾗ ἐξήλ-
    θετε ἐξ Αἰγύπτου, ἐξ οἴκου δουλείας, (ἐν γὰρ χειρὶ κραταιᾷ ἐ-
4 ξήγαγεν ὑμᾶς Κύριος ἐντεῦθεν·) καὶ οὐ βρωθήσεται ζύμη· ἐν γὰρ
5 τῇ σήμερον ὑμεῖς ἐκπορεύεσθε ἐν μηνὶ τῶν νέων. Καὶ ἔσται ἡνίκα
    ἐὰν εἰσαγάγῃ σε Κύριος ὁ Θεός σου εἰς τὴν γῆν τῶν Χαναναίων,
    καὶ Χετταίων, καὶ Ἀμορραίων, καὶ Εὐαίων, καὶ Ἰεβουσαίων, καὶ
    Γεργεσαίων, καὶ Φερεζαίων, ἣν ὤμοσε τοῖς πατράσι σου, δοῦναί
    σοι γῆν ῥέουσαν γάλα καὶ μέλι, καὶ ποιήσεις τὴν λατρείαν ταύ-
6 την ἐν τῷ μηνὶ τούτῳ· ἓξ ἡμέρας ἔδεσε ἄζυμα, τῇ δὲ ἡμέρᾳ τῇ
7 ἑβδόμῃ ἑορτὴ Κυρίῳ· ἄζυμα ἔδεσθε τὰς ἑπτὰ ἡμέρας· οὐκ ὀφθή-