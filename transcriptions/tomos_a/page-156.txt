ΚΕΦ. ΚΕ΄. Κς΄. ΕΞΟΔΟΣ 141
ἑνός, καὶ τρεῖς καλαμίσκοι τῆς λυχνίας ἐκ τοῦ κλίτους τοῦ δευ-
τέρου. Καὶ τρεῖς κρατῆρες ἐκτετυπωμένοι καρύσκους ἐν καλαμί- 33
σκῳ τῷ ἑνί, σφαιρωτὴρ καὶ κρίνον· (οὕτω τοῖς ἓξ καλαμίσκοις
τοῖς ἐκπορευομένοις ἐκ τῆς λυχνίας· καὶ ἐκ τῆς λυχνίας τέσσαρες
κρατῆρες) καὶ τρεῖς κρατῆρες ἐκτετυπωμένοι καρύσκους ἐν κα-
λαμίσκῳ τῷ ἑνί, σφαιρωτὴρ καὶ κρίνον· οὕτω τοῖς ἓξ καλαμίσκοις
τοῖς ἐκπορευομένοις ἐκ τῆς λυχνίας. Καὶ ἐν τῇ λυχνίᾳ τέσσαρες 34
κρατῆρες ἐκτετυπωμένοι καρύσκους, οἱ σφαιρωτῆρες καὶ τὰ κρίνα
αὐτῆς. Ὁ σφαιρωτὴρ ὑπὸ τοὺς δύο καλαμίσκους ἐξ αὐτῆς, καὶ ὁ 35
σφαιρωτὴρ ὑπὸ τοὺς δύο καλαμίσκους ἐξ αὐτῆς, καὶ ὁ σφαιρωτὴρ
ὑπὸ τοὺς δύο καλαμίσκους ἐξ αὐτῆς· οὕτω τοῖς ἓξ καλαμίσκοις
τοῖς ἐκπορευομένοις ἐκ τῆς λυχνίας. Οἱ σφαιρωτῆρες καὶ οἱ καλαμί- 36
σκοι ἐξ αὐτῆς ἔστωσαν ὅλη τορευτὴ ἐξ ἑνὸς χρυσίου καθαροῦ. Καὶ 37
ποιήσεις τοὺς λύχνους αὐτῆς ἑπτά, καὶ ἐπιθήσεις τοὺς λύχνους
αὐτῆς, καὶ φανοῦσιν ἐκ τοῦ ἑνὸς προσώπου αὐτῆς. Καὶ τὸν ἐπα- 38
ρυστῆρα αὐτῆς, καὶ τὰ ὑποθέματα αὐτῆς ἐκ χρυσίου καθαροῦ.
Τάλαντον χρυσίου καθαροῦ ποιήσεις πάντα τὰ σκεύη ταῦτα. 39
Ὅρα ποιήσεις κατὰ τὸν τύπον τῶν δεδειγμένων σοι ἐν τῷ ὄρει. 40

ΚΕΦ. Κς΄. XXVI.

ΚΑΙ τὴν σκηνὴν ποιήσεις δέκα αὐλαίας ἐκ βύσσου κεκλωσμέ- 1
νης, καὶ ὑακίνθου, καὶ πορφύρας, καὶ κοκκίνου κεκλωσμένου. Χε-
ρουβεὶμ ἐργασία ὑφάντου ποιήσεις αὐτάς. Μῆκος τῆς αὐλαίας τῆς 2
μιᾶς ὀκτὼ καὶ εἴκοσι πήχεων, καὶ εὖρος τεσσάρων πήχεων ἡ αὐ-
λαία ἡ μία ἔσται· μέτρον ἔσται τὸ αὐτὸ πάσαις ταῖς αὐλαίαις.
Πέντε δὲ αὐλαῖαι ἔσονται συνεγχόμεναι ἑτέρα ἐκ τῆς ἑτέρας, καὶ 3
πέντε αὐλαῖαι ἔσονται συνεγχόμεναι ἑτέρα ἐκ τῆς ἑτέρας. Καὶ ποι- 4
ήσεις αὐταῖς ἀγκύλας ὑακινθίνας· ἐπὶ τοῦ χείλους τῆς αὐλαίας
τῆς μιᾶς, ἐκ τοῦ ἑνὸς μέρους εἰς τὴν συμβολήν· καὶ οὕτω ποι-
ήσεις ἐπὶ τοῦ χείλους τῆς αὐλαίας τῆς ἐξωτέρας πρὸς τῇ συμ-
βολῇ τῇ δευτέρᾳ. Πεντήκοντα δὲ ἀγκύλας ποιήσεις τῇ αὐλαίᾳ τῇ 5
μιᾷ, καὶ πεντήκοντα ἀγκύλας ποιήσεις ἐκ τοῦ μέρους τῆς αὐ-
λαίας κατὰ τὴν συμβολὴν τῆς δευτέρας· ἀντιπρόσωποι ἀντιπίπτου-
σαι εἰς ἀλλήλας ἑκάστη. Καὶ ποιήσεις κρίκους πεντήκοντα χρυ- 6
σοῦς, καὶ συνάψεις τὰς αὐλαίας ἑτέραν τῇ ἑτέρᾳ τοῖς κρίκοις· καὶ