ΚΕΦ. ΛΕ΄.                 ΓΕΝΕΣΙΣ               63
καὶ καθαρίσασθε, καὶ ἀλλάξατε τὰς στολὰς ὑμῶν· καὶ ἀναστάντες 3
ἀναβῶμεν εἰς Βαιθήλ, καὶ ποιήσωμεν ἐκεῖ θυσιαστήριον τῷ Θεῷ
τῷ ἐπακούσαντί μου ἐν ἡμέρᾳ θλίψεως, ὃς ἦν μετ᾿ ἐμοῦ, καὶ διέ-
σωσέ με ἐν τῇ ὁδῷ, ᾗ ἐπορευόμην. Καὶ ἔδωκαν τῷ Ἰακὼβ τοὺς 4
θεοὺς τοὺς ἀλλοτρίους οἳ ἦσαν ἐν ταῖς χερσὶν αὐτῶν, καὶ τὰ ἐ-
νώτια τὰ ἐν τοῖς ὠσὶν αὐτῶν· καὶ κατέκρυψεν αὐτὰ Ἰακὼβ ὑπὸ
τὴν τερέβινθον τὴν ἐν Σικίμοις, καὶ ἀπώλεσεν αὐτά, ἕως τῆς σή-
μερον ἡμέρας. Καὶ ἐξῆρεν Ἰσραὴλ ἐκ Σικίμων· καὶ ἐγένετο φόβος 5
Θεοῦ ἐπὶ τὰς πόλεις τὰς κύκλῳ αὐτῶν, καὶ οὐ κατεδίωξαν ὀπί-
σω τῶν υἱῶν Ἰσραήλ. Ἦλθε δὲ Ἰακὼβ εἰς Λουζὰ ἥ ἐστιν ἐν γῇ 6
Χαναάν, ἤ ἐστι Βαιθήλ, αὐτὸς καὶ πᾶς ὁ λαός, ὃς ἦν μετ᾿ αὐ-
τοῦ. Καὶ ᾠκοδόμησεν ἐκεῖ θυσιαστήριον, καὶ ἐκάλεσε τὸ ὄνομα 7
τοῦ τόπου Ἰσχυρὸς Βαιθήλ· ἐκεῖ γὰρ ἐπεφάνη αὐτῷ ὁ Θεός, ἐν
τῷ ἀποδιδράσκειν αὐτὸν ἀπὸ προσώπου Ἠσαῦ τοῦ ἀδελφοῦ αὐτοῦ.
Ἀπέθανε δὲ Δεββώρα ἡ τροφὸς Ῥεβέκκας, καὶ ἐτάφη κατώτερον 8
Βαιθὴλ ὑπὸ τὴν βάλανον· καὶ ἐκάλεσεν (Ἰακὼβ) τὸ ὄνομα αὐ-
τῆς, Βάλανος πένθους. Ὤφθη δὲ ὁ Θεὸς Ἰακὼβ ἔτι ἐν Λουζᾷ, ὅτε 9
παρεγένετο ἐκ Μεσοποταμίας τῆς Συρίας, καὶ ηὐλόγησεν αὐτὸν ὁ
Θεός. Καὶ εἶπεν αὐτῷ ὁ Θεός· τὸ ὄνομά σου Ἰακὼβ οὐ κληθήσε-
ται ἔτι Ἰακώβ, ἀλλ᾿ Ἰσραὴλ ἔσται τὸ ὄνομά σου· καὶ ἐκάλεσε τὸ 10
ὄνομα αὐτοῦ Ἰσραήλ. Εἶπε δὲ αὐτῷ ὁ Θεός· ἐγὼ ὁ Θεός σου 11
ἱκανός· αὔξανου, καὶ πληθύνου· (καὶ) ἔθνη καὶ συναγωγαὶ ἐθνῶν
ἔσονται ἐκ σοῦ, καὶ βασιλεῖς ἐκ τῆς ὀσφύος σου ἐξελεύσονται·
καὶ τὴν γῆν, ἣν δέδωκα Ἀβραὰμ καὶ Ἰσαάκ, σοὶ δέδωκα αὐτήν, 12
σοὶ ἔσται· καὶ τῷ σπέρματί σου μετὰ σὲ δώσω τὴν γῆν ταύτην.
Ἀνέβη δὲ ὁ Θεὸς ἀπ᾿ αὐτοῦ ἐκ τοῦ τόπου, οὗ ἐλάλησε μετ᾿ αὐ- 13
τοῦ. Καὶ ἔστησεν Ἰακὼβ στήλην ἐν τῷ τόπῳ, ᾧ ἐλάλησε μετ᾿ αὐ- 14
τοῦ, στήλην λιθίνην· καὶ ἔσπεισεν ἐπ᾿ αὐτὴν σπονδήν, καὶ ἐπέχεεν
ἐπ᾿ αὐτὴν ἔλαιον. Καὶ ἐκάλεσεν Ἰακὼβ τὸ ὄνομα τοῦ τόπου, ἐν 15
ᾧ ἐλάλησε μετ᾿ αὐτοῦ ἐκεῖ ὁ Θεός, Βαιθήλ. Ἀπῆρε δὲ (Ἰακὼβ) 16
ἐκ Βαιθήλ, (ἔπηξε τὴν σκηνὴν αὐτοῦ ἐπέκεινα τοῦ πύργου Γαδὲρ)
ἐγένετο δὲ ἡνίκα ἤγγισε Χαβραθὰ εἰς γῆν ἐλθεῖν Ἐφραθᾶ, ἔτεκε
Ῥαχήλ, καὶ ἐδυστόκησεν ἐν τῷ τοκετῷ. Ἐγένετο δὲ ἐν τῷ σπλη- 17
ρῶς αὐτὴν τίκτειν, εἶπεν αὐτῇ ἡ μαῖα· θάρσει, καὶ γὰρ οὗτός σοι
ἐστιν υἱός. Ἐγένετο δὲ ἐν τῷ ἀφιέναι αὐτὴν τὴν ψυχήν, (ἀπέθνη- 18
σκε γάρ) ἐκάλεσε τὸ ὄνομα αὐτοῦ, υἱὸς ὀδύνης μου· ὁ δὲ πατὴρ
.