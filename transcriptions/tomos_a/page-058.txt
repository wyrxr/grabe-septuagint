ΚΕΦ. ΚΖ΄. Γ Ε Ν Ε Σ Ι Σ 43
τὴν γῆν ταύτην, καὶ ἐνευλογηθήσονται ἐν τῷ σπέρματί σου πάντα
τὰ ἔθνη τῆς γῆς· ἀνθ’ ὧν ὑπήκουσεν Ἀβραὰμ ὁ πατήρ σου τῆς 5
ἐμῆς φωνῆς, καὶ ἐφύλαξε τὰ προστάγματά μου, καὶ τὰς ἐντολάς
μου, καὶ τὰ δικαιώματά μου, καὶ τὰ νόμιμά μου. Καὶ κατώ- 6
κησεν Ἰσαὰκ ἐν Γεράροις. Ἐπηρώτησαν δὲ οἱ ἄνδρες τοῦ τόπου 7
περὶ Ῥεβέκκας τῆς γυναικὸς αὐτοῦ, καὶ εἶπεν, (ὅτι) ἀδελφή μου
ἐστίν· ἐφοβήθη γὰρ εἰπεῖν, (ὅτι) γυνή μου ἐστί, μή ποτε ἀποκτεί-
νωσιν αὐτὸν οἱ ἄνδρες τοῦ τόπου περὶ Ῥεβέκκας, ὅτι ὡραία τῇ
ὄψει ἦν. Ἐγένετο δὲ πολυχρόνιος ἐκεῖ· παρακύψας δὲ Ἀβιμέλεχ 8
ὁ βασιλεὺς Γεράρων διὰ τῆς θυρίδος, ἴδε τὸν Ἰσαὰκ παίζοντα
μετὰ Ῥεβέκκας τῆς γυναικὸς αὐτοῦ. Ἐκάλεσε δὲ Ἀβιμέλεχ τὸν 9
Ἰσαάκ, καὶ εἶπεν αὐτῷ· ἆρά γε γυνή σου ἐστί· τί ὅτι εἴπας, ἀ-
δελφή μου ἐστίν; Εἶπε δὲ αὐτῷ Ἰσαάκ· εἶπα γάρ, μή ποτε ἀπο-
θάνω δι’ αὐτήν. Εἶπε δὲ αὐτῷ Ἀβιμέλεχ· τί τοῦτο ἐποίησας ἡμῖν; 10
μικροῦ ἐκοιμήθη τις τοῦ γένους μου μετὰ τῆς γυναικός σου, καὶ
ἐπήγαγες ἐφ’ ἡμᾶς ἄγνοιαν. Συνέταξε δὲ Ἀβιμέλεχ παντὶ τῷ 11
λαῷ αὐτοῦ, λέγων· πᾶς ὁ ἁπτόμενος τοῦ ἀνθρώπου τούτου ἢ τῆς
γυναικὸς αὐτοῦ, θανάτου ἔνοχος ἔσται. Ἔσπειρε δὲ Ἰσαὰκ ἐν τῇ 12
γῇ ἐκείνῃ, καὶ εὗρεν ἐν τῷ ἐνιαυτῷ ἐκείνῳ ἑκατοστεύουσαν κρι-
θήν· εὐλόγησε δὲ αὐτὸν Κύριος. Καὶ ὑψώθη ὁ ἄνθρωπος, καὶ προ- 13
βαίνων, μεῖζον ἐγίνετο, ἕως οὗ μέγας ἐγένετο σφόδρα. Ἐγένετο 14
δὲ αὐτῷ κτήνη προβάτων, καὶ κτήνη βοῶν, καὶ γεώργια πολλά·
ἐζήλωσαν δὲ αὐτὸν οἱ Φυλιστιείμ. Καὶ πάντα τὰ φρέατα, ἃ ὤρυ- 15
ξαν οἱ παῖδες τοῦ πατρὸς αὐτοῦ ἐν τῷ χρόνῳ τοῦ πατρὸς αὐτοῦ,
ἐνέφραξαν αὐτὰ οἱ Φυλιστιείμ, καὶ ἔπλησαν αὐτὰ γῆς. Εἶπε δὲ 16
Ἀβιμέλεχ πρὸς Ἰσαάκ· ἄπελθε ἀφ’ ἡμῶν, ὅτι δυνατώτερος ἡμῶν
ἐγένου σφόδρα. Καὶ ἀπῆλθεν ἐκεῖθεν Ἰσαάκ, καὶ κατέλυσεν ἐν τῇ 17
φάραγγι Γεράρων, καὶ κατώκησεν ἐκεῖ. Καὶ πάλιν Ἰσαὰκ ὤρυξε 18
τὰ φρέατα τοῦ ὕδατος, ἃ ὤρυξαν οἱ παῖδες Ἀβραὰμ τοῦ πατρὸς
αὐτοῦ, καὶ ἐνέφραξαν αὐτὰ οἱ Φυλιστιείμ μετὰ τὸ ἀποθανεῖν Ἀ-
βραὰμ τὸν πατέρα αὐτοῦ· καὶ ἐπωνόμασεν αὐτοῖς ὀνόματα κατὰ
τὰ ὀνόματα, ἃ ὠνόμασεν Ἀβραὰμ ὁ πατὴρ αὐτοῦ. Ὤρυξαν δὲ οἱ 19
παῖδες Ἰσαὰκ ἐν τῇ φάραγγι Γεράρων, καὶ εὗρον ἐκεῖ φρέαρ ὕδα-
τος ζῶντος. Καὶ ἐμαχέσαντο οἱ ποιμένες Γεράρων μετὰ τῶν ποι- 20
μένων Ἰσαάκ, φάσκοντες αὐτῶν εἶναι τὸ ὕδωρ· καὶ ἐκάλεσε τὸ
ὄνομα τοῦ φρέατος (ἐκείνου), Ἀδικία· ἠδίκησαν γὰρ αὐτόν. Ἀπὸ- 21