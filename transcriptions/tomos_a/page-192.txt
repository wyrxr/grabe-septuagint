ΚΕΦ. Δ´. ΛΕΥΙΤΙΚΟΝ 177
αὐτῷ· καὶ ἐξιλάσεται περὶ αὐτῶν ὁ ἱερεύς, καὶ ἀφεθήσεται αὐ-
τοῖς ἡ ἁμαρτία. Καὶ ἐξοίσουσι τὸν μόσχον ὅλον ἔξω τῆς παρεμ- 21
βολῆς, καὶ κατακαύσουσι τὸν μόσχον, ὃν τρόπον κατέκαυσαν τὸν
μόσχον τὸν πρότερον· ἁμαρτία συναγωγῆς ἐστιν. Ἐὰν δὲ δ ἄρ- 22
χων ἁμάρτῃ, καὶ ποιήσῃ μίαν ἀπὸ πασῶν τῶν ἐντολῶν Κυρίου
τοῦ Θεοῦ αὐτοῦ, ἢ οὐ ποιηθήσεται, ἀκουσίως, (καὶ ἁμάρτῃ,) καὶ 23
πλημμελήσῃ, καὶ γνωσθῇ αὐτῷ ἡ ἁμαρτία, ἣν ἡμάρτησεν ἐν αὐτῇ,
καὶ προσέισει τὸ δῶρον αὐτοῦ χίμαρον ἐξ αἰγῶν ἄρσεν ἄμωμον·
καὶ ἐπιθήσει τὴν χεῖρα αὐτοῦ ἐπὶ τὴν κεφαλὴν τοῦ χιμάρου· καὶ 24
σφάξουσιν αὐτὸν ἐν τόπῳ, ᾧ σφάζουσι τὰ ὁλοκαυτώματα ἐνώπιον
Κυρίου· ἁμαρτία ἐστί. Καὶ ἐπιθήσει ὁ ἱερεὺς ἀπὸ τοῦ αἵματος 25
τοῦ τῆς ἁμαρτίας τῷ δακτύλῳ αὐτοῦ, καὶ δώσει ἐπὶ τὰ κέρατα
τοῦ θυσιαστηρίου τῶν ὁλοκαυτωμάτων, καὶ τὸ πᾶν αἷμα αὐτοῦ ἐκ-
χεεῖ παρὰ τὴν βάσιν τοῦ θυσιαστηρίου τῶν ὁλοκαυτωμάτων· καὶ 26
τὸ πᾶν στέαρ αὐτοῦ ἀνοίσει ἐπὶ τὸ θυσιαστήριον, ὥσπερ τὸ στέαρ
θυσίας σωτηρίου· καὶ ἐξιλάσεται περὶ αὐτοῦ ὁ ἱερεὺς ἀπὸ τῆς ἁ-
μαρτίας αὐτοῦ, καὶ ἀφεθήσεται αὐτῷ. Ἐὰν δὲ ψυχὴ μία ἁμάρτῃ 27
ἀκουσίως ἐκ τοῦ λαοῦ τῆς γῆς, ἐν τῷ ποιῆσαι αὐτὴν μίαν ἀπὸ
πασῶν τῶν ἐντολῶν Κυρίου, ἢ οὐ ποιήσεται, καὶ πλημμελήσῃ,
καὶ γνωσθῇ αὐτῷ ἡ ἁμαρτία, ἣν ἥμαρτεν ἐν αὐτῇ, καὶ οἴσει δῶ- 28
ρον αὐτοῦ χίμαιραν ἐξ αἰγῶν, θήλειαν ἄμωμον οἴσει περὶ τῆς ἁ-
μαρτίας αὐτοῦ, ἧς ἥμαρτε· καὶ ἐπιθήσει τὴν χεῖρα αὐτοῦ ἐπὶ τὴν 29
κεφαλὴν τοῦ ἁμαρτήματος αὐτοῦ· καὶ σφάξουσι τὴν χίμαιραν τὴν
τῆς ἁμαρτίας ἐν τόπῳ, ᾧ σφάζουσι τὰ ὁλοκαυτώματα. Καὶ λή- 30
ψεται ὁ ἱερεὺς ἀπὸ τοῦ αἵματος αὐτῆς τῷ δακτύλῳ αὐτοῦ, καὶ
ἐπιθήσει ἐπὶ τὰ κέρατα τοῦ θυσιαστηρίου τῶν ὁλοκαυτωμάτων·
καὶ πᾶν τὸ αἷμα αὐτῆς ἐκχεεῖ παρὰ τὴν βάσιν τοῦ θυσιαστηρίου.
Καὶ πᾶν τὸ στέαρ περιελεῖ, ὃν τρόπον περιαιρεῖται στέαρ ἀπὸ 31
θυσίας σωτηρίου· καὶ ἀνοίσει ὁ ἱερεὺς ἐπὶ τὸ θυσιαστήριον εἰς ὀ-
σμὴν εὐωδίας Κυρίῳ· καὶ ἐξιλάσεται περὶ αὐτοῦ ὁ ἱερεύς, καὶ ἀ-
φεθήσεται αὐτῷ. Ἐὰν δὲ πρόβατον προσενέγκῃ τὸ δῶρον αὐτοῦ 32
εἰς ἁμαρτίαν, θῆλυ ἄμωμον προσείσει αὐτό· καὶ ἐπιθήσει τὴν χεῖ- 33
ρα αὐτοῦ ἐπὶ τὴν κεφαλὴν τοῦ τῆς ἁμαρτίας· καὶ σφάξουσιν αὐτὸ
περὶ ἁμαρτίας ἐν τόπῳ, οὗ σφάζουσι τὰ ὁλοκαυτώματα. Καὶ λαβὼν 34
ὁ ἱερεὺς ἀπὸ τοῦ αἵματος τοῦ τῆς ἁμαρτίας τῷ δακτύλῳ αὐτοῦ,
ἐπιθήσει ἐπὶ τὰ κέρατα τοῦ θυσιαστηρίου τῆς ὁλοκαυτώσεως· καὶ
12