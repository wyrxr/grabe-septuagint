ΚΕΦ. ΜΖ΄.
ΓΕΝΕΣΙΣ 87
χῆλ, γυναικὸς Ἰακώβ· Ἰωσήφ, καὶ Βενιαμίν. Ἐγένοντο δὲ 20
υἱοὶ Ἰωσὴφ ἐν γῇ Αἰγύπτῳ, οὓς ἔτεκεν αὐτῷ Ἀσεννέθ, θυγά-
τηρ Πετεφρῆ, ἱερέως Ἡλιουπόλεως, τὸν Μανασσῆ, καὶ τὸν Ἐ-
φραίμ. Ἐγένοντο δὲ υἱοὶ Μανασσῆ, οὓς ἔτεκεν αὐτῷ ἡ παλλακὴ
ἡ Σύρα, τὸν Μαχείρ· Μαχεὶρ δὲ ἐγέννησε τὸν Γαλαάδ. Υἱοὶ δὲ
Ἐφραίμ, ἀδελφοῦ Μανασσῆ· Σουταλαάμ, καὶ Ταάμ· υἱοὶ δὲ Σου-
ταλαάμ· Ἑδέμ. Υἱοὶ δὲ Βενιαμίν· Βαλά, καὶ Βοχόρ, καὶ Ἀσβήλ. 21
Ἐγένοντο δὲ υἱοὶ Βαλά· Γηρά, καὶ Ναεμάν, καὶ Ἀγγεῖς, καὶ
Ῥῶς, καὶ Μαμφείμ, καὶ Ὀριμίν· Γηρὰ δὲ ἐγέννησε τὸν Ἀράδ.
Οὗτοι υἱοὶ Ῥαχήλ, οὓς ἔτεκε τῷ Ἰακώβ, πᾶσαι ψυχαὶ δεκαοκτώ. 22
Υἱοὶ δὲ Δάν· Ἀσόμ. 23 Καὶ υἱοὶ Νεφθαλί· Ἀσιήλ, καὶ Γωνί, 24
καὶ Ἰσσάκαρ, καὶ Συλλήμ. Οὗτοι υἱοὶ Βαλλᾶς, ἣν ἔδωκε Λάβαν 25
Ῥαχὴλ τῇ θυγατρὶ αὐτοῦ, καὶ ἔτεκε τούτους τῷ Ἰακώβ· πᾶσαι
ψυχαὶ ἑπτά. Πᾶσαι δὲ ψυχαὶ αἱ εἰσελθοῦσαι μετὰ Ἰακὼβ εἰς Αἴ- 26
γυπτον, οἱ ἐξελθόντες ἐκ τῶν μηρῶν αὐτοῦ, χωρὶς τῶν γυναικῶν
υἱῶν Ἰακώβ, πᾶσαι ψυχαί, ἑξηκονταέξ· υἱοὶ δὲ Ἰωσὴφ οἱ γενό- 27
μενοι αὐτῷ ἐν γῇ Αἰγύπτῳ, ψυχαὶ ἐννέα· πᾶσαι ψυχαὶ οἴκου Ἰα-
κὼβ αἱ εἰσελθοῦσαι εἰς Αἴγυπτον, ἑβδομήκοντα πέντε. Τὸν δὲ 28
Ἰούδαν ἀπέστειλεν ἔμπροσθεν αὐτοῦ πρὸς Ἰωσήφ, συναντῆσαι αὐ-
τῷ καθ᾽ ἡρώων πόλιν, εἰς γῆν Ῥαμεσσῆ. Ζεῦξας δὲ Ἰωσὴφ τὰ 29
ἅρματα αὐτοῦ, ἀνέβη εἰς συνάντησιν Ἰσραὴλ τῷ πατρὶ αὐτοῦ καθ᾽
ἡρώων πόλιν· καὶ ὀφθεὶς αὐτῷ, ἐπέπεσεν ἐπὶ τὸν τράχηλον αὐτοῦ,
καὶ ἔκλαυσε κλαυθμῷ πλείονι. Καὶ εἶπεν Ἰσραὴλ πρὸς Ἰωσήφ· 30
ἀποθανοῦμαι ἀπὸ τοῦ νῦν, ἐπεὶ ἑώρακα τὸ πρόσωπόν σου· ἔτι γὰρ
σὺ ζῇς. Εἶπε δὲ Ἰωσὴφ πρὸς τοὺς ἀδελφοὺς αὐτοῦ· ἀναβὰς ἀπαγ- 31
γελῶ τῷ Φαραώ, καὶ ἐρῶ αὐτῷ· οἱ ἀδελφοί μου, καὶ ὁ οἶκος
τοῦ πατρός μου, οἳ ἦσαν ἐν γῇ Χαναάν, ἥκασι πρός με. Οἱ δὲ 32
ἄνδρες εἰσὶ ποιμένες· ἄνδρες γὰρ κτηνοτρόφοι ἦσαν, καὶ τὰ κτή-
νη καὶ τοὺς βόας καὶ πάντα τὰ αὐτῶν ἀγνηόχασιν. Ἐὰν οὖν κα- 33
λέσῃ ὑμᾶς Φαραώ, καὶ εἴπῃ ὑμῖν· τί τὸ ἔργον ὑμῶν; ἐρεῖτε· ἄν- 34
δρες κτηνοτρόφοι οἱ παῖδές σου ἐσμὲν ἐκ παιδὸς ἕως τοῦ νῦν, καὶ
ἡμεῖς, καὶ οἱ πατέρες ἡμῶν· ἵνα κατοικήσητε ἐν γῇ Γεσὲν Ἀρα-
βίᾳ. Βδέλυγμα γάρ ἐστι τοῖς Αἰγυπτίοις πᾶς ποιμὴν προβάτων.