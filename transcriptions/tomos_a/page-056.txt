ΚΕΦ. ΚΕ´.
ΓΕΝΕΣΙΣ 41
ἐγέννησε τὸν Σαβᾶν, καὶ τὸν Θαιμάν, καὶ τὸν Δαιδάν. Υἱοὶ δὲ
Δαιδὰν ἐγένοντο Ῥαγουήλ, καὶ Ναβεδήλ, καὶ Ἀσσουρίμ, καὶ Λα-
τουσίε!μ, καὶ Λαωμείμ. Υἱοὶ δὲ Μαδιάμ· Γεράρ, καὶ Ἀφέρ, καὶ 4
Ἑνώχ, καὶ Ἀβειρά, καὶ Θεργαμά· οὗτοι πάντες ἦσαν υἱοὶ Χετ-
τούρας. Ἔδωκε δὲ Ἀβραὰμ πάντα τὰ ὑπάρχοντα αὐτοῦ Ἰσαὰκ τῷ 5
υἱῷ αὐτοῦ· καὶ τοῖς υἱοῖς τῶν παλλακῶν αὐτοῦ ἔδωκεν Ἀβραὰμ 6
δόματα, καὶ ἐξαπέστειλεν αὐτοὺς ἀπὸ Ἰσαὰκ τοῦ υἱοῦ αὐτοῦ, ἔτι
ζῶντος αὐτοῦ, πρὸς ἀνατολὰς εἰς γῆν ἀνατολῶν. Ταῦτα δὲ τὰ ἔτη 7
ἡμερῶν ζωῆς Ἀβραὰμ ὅσα ἔζησεν, ἑκατὸν ἑβδομηκονταπέντε ἔτη·
καὶ ἐκλείπων ἀπέθανεν Ἀβραὰμ ἐν γήρει καλῷ πρεσβύτης καὶ πλή- 8
ρης ἡμερῶν, καὶ προσετέθη πρὸς τὸν λαὸν αὐτοῦ. Καὶ ἔθαψαν αὐ- 9
τὸν Ἰσαὰκ καὶ Ἰσμαὴλ οἱ (δύο) υἱοὶ αὐτοῦ εἰς τὸ σπήλαιον τὸ
διπλοῦν, εἰς τὸν ἀγρὸν Ἐφρών, τοῦ Σαὰρ τοῦ Χετταίου, ὃ ἐστιν
ἀπέναντι Μαμβρῆ, τὸν ἀγρὸν καὶ τὸ σπήλαιον, ὃ ἐκτήσατο Ἀ- 10
βραὰμ παρὰ τῶν υἱῶν Χέτ· ἐκεῖ ἔθαψαν Ἀβραὰμ καὶ Σάρραν τὴν
γυναῖκα αὐτοῦ. Ἐγένετο δὲ μετὰ τὸ ἀποθανεῖν Ἀβραάμ, εὐλόγη- 11
σεν ὁ Θεὸς τὸν Ἰσαὰκ τὸν υἱὸν αὐτοῦ· καὶ κατῴκησεν Ἰσαὰκ παρὰ
τὸ φρέαρ τῆς δράσεως. Αὗται δὲ αἱ γενέσεις Ἰσμαὴλ τοῦ υἱοῦ 12
Ἀβραάμ, ὃν ἔτεκεν Ἄγαρ ἡ Αἰγυπτία ἡ παιδίσκη Σάρρας τῷ
Ἀβραάμ· καὶ ταῦτα τὰ ὀνόματα τῶν υἱῶν Ἰσμαήλ, κατ᾿ ὀνόμα- 13
τα τῶν γενεῶν αὐτοῦ· πρωτότοκος Ἰσμαὴλ Ναβαιώθ, καὶ Κηδάο,
καὶ Ναβεδήλ, καὶ Μασσάμ, καὶ Μασμά, καὶ Ἰδουμά, καὶ Μασ- 14
σῆ, καὶ Χοδδάν, καὶ Θαιμάν, καὶ Ἰετούρ, καὶ Ναφές, καὶ Κεδ- 15
μά. Οὗτοι εἰσιν οἱ υἱοὶ Ἰσμαήλ, καὶ ταῦτα τὰ ὀνόματα αὐτῶν ἐν 16
ταῖς σκηναῖς αὐτῶν καὶ ἐν ταῖς ἐπαύλεσιν αὐτῶν· δώδεκα ἄρ-
χοντες κατὰ ἔθνη αὐτῶν. Καὶ ταῦτα τὰ ἔτη τῆς ζωῆς Ἰσμαήλ, 17
ἑκατὸν τριακονταεπτά ἔτη· καὶ ἐκλείπων ἀπέθανε, καὶ προσετέθη
πρὸς τὸ γένος αὐτοῦ. Κατῴκησε δὲ ἀπὸ Εὐειλὰτ ἕως Σούρ, ἥ ἐστι 18
κατὰ πρόσωπον Αἰγύπτου, ἕως ἐλθεῖν πρὸς Ἀσσυρίους· κατὰ πρό-
σωπον πάντων τῶν ἀδελφῶν αὐτοῦ κατῴκησε. Καὶ αὗται αἱ γε- 19
νέσεις Ἰσαάκ, τοῦ υἱοῦ Ἀβραάμ· Ἀβραὰμ ἐγέννησε τὸν Ἰσαάκ.
Ἦν δὲ Ἰσαὰκ ἐτῶν τεσσαράκοντα, ὅτε ἔλαβε τὴν Ῥεβέκκαν θυ- 20
γατέρα Βαθουὴλ τοῦ Σύρου ἐκ τῆς Μεσοποταμίας Συρίας, ἀδελ-
φὴν Λάβαν τοῦ Σύρου, ἑαυτῷ εἰς γυναῖκα. Ἐδεῖτο δὲ Ἰσαὰκ 21
Κυρίου περὶ Ῥεβέκκας τῆς γυναικὸς αὐτοῦ, ὅτι στεῖρα ἦν· ἐπή-
κουσε δὲ αὐτοῦ ὁ Θεός, καὶ ἔλαβεν ἐν γαστρί Ῥεβέκκα ἡ γυνή