ΚΕΦ. ΜΒ΄. ΜΓ΄. ΓΕΝΕΣΙΣ 79
λησεν ὁ ἄνθρωπος ὁ κύριος τῆς γῆς πρὸς ἡμᾶς σκληρά, καὶ ἔθε-
το ἡμᾶς ἐν φυλακῇ, ὡς κατασκοπεύοντας τὴν γῆν. Εἴπαμεν δὲ αὐ- 31
τῷ· εἰρηνικοί ἐσμεν, οὐκ ἐσμὲν κατάσκοποι· δώδεκα ἀδελφοί ἐσμεν, 32
υἱοὶ τοῦ πατρὸς ἡμῶν· ὁ εἷς οὐχ ὑπάρχει, ὁ δὲ μικρότερος μετὰ
τοῦ πατρὸς ἡμῶν σήμερον εἰς γῆν Χαναάν. Εἶπε δὲ ἡμῖν ὁ ἄν- 33
θρωπος ὁ κύριος τῆς γῆς· ἐν τούτῳ γνωσόμεθα, ὅτι εἰρηνικοί ἐστε·
ἀδελφὸν ὑμῶν ἕνα ἄφετε ὧδε μετ᾿ ἐμοῦ, τὸν δὲ ἀγορασμὸν τῆς
σιτοδοσίας ὑμῶν λαβόντες, ἀπελθατε· καὶ ἀγάγετε πρός με τὸν 34
ἀδελφὸν ὑμῶν τὸν νεώτερον, καὶ γνώσομαι ὅτι οὐ κατάσκοποι ἐστε,
ἀλλ᾿ ὅτι εἰρηνικοί ἐστε· καὶ τὸν ἀδελφὸν ὑμῶν ἀποδώσω ὑμῖν, καὶ
τῇ γῇ ἐμπορεύσεσθε. Ἐγένετο δὲ ἐν τῷ κατακενοῦν αὐτοὺς τοὺς 35
σάκκους αὐτῶν, καὶ ἦν ἑκάστου ὁ δεσμὸς τοῦ ἀργυρίου αὐτοῦ ἐν
τῷ σάκκῳ αὐτῶν· καὶ ἴδον τοὺς δεσμοὺς τοῦ ἀργυρίου αὐτῶν
αὐτοί, καὶ ὁ πατὴρ αὐτῶν, καὶ ἐφοβήθησαν. Εἶπε δὲ αὐτοῖς Ἰα- 36
κὼβ ὁ πατὴρ αὐτῶν· ἐμὲ ἠτεκνώσατε. Ἰωσὴφ οὐκ ἔστι, Συμεὼν
οὐκ ἔστι, καὶ τὸν Βενιαμὶν λήψεσθε ; ἐπ᾿ ἐμὲ ἐγένετο πάντα ταῦ-
τα. Εἶπε δὲ Ῥουβὴν τῷ πατρὶ αὐτοῦ, λέγων· τοὺς δύο υἱούς μου 37
ἀπόκτεινον, ἐὰν μὴ ἀγάγω αὐτὸν πρός σε· δὸς αὐτὸν εἰς τὴν χεῖ-
ρά μου, κἀγὼ ἀνάξω αὐτὸν πρός σε. Ὁ δὲ εἶπεν· οὐ καταβήσε- 38
ται ὁ υἱός μου μεθ᾿ ὑμῶν, ὅτι ὁ ἀδελφὸς αὐτοῦ ἀπέθανε, καὶ αὐ-
τὸς μόνος καταλέλειπται· καὶ συμβήσεται αὐτὸν μαλακισθῆναι ἐν
τῇ ὁδῷ, ᾗ ἂν πορεύησθε, καὶ καταζἑτέτέ μου τὸ γῆρας μετὰ λύπης
εἰς ᾅδου. Ὁ δὲ λιμὸς ἐνίσχυσεν ἐπὶ τῆς γῆς..

ΚΕΦ. ΜΓ΄. XLIII.

ἙΓΕΝΕΤΟ δὲ ἡνίκα συνετέλεσαν καταφαγεῖν τὸν σῖτον, ὅν 1
ἤνεγκαν ἐξ Αἰγύπτου, καὶ εἶπεν αὐτοῖς ὁ πατὴρ αὐτῶν πάλιν
πορευθέντες, πρίασθε ἡμῖν μικρὰ βρώματα. Εἶπε δὲ αὐτῷ Ἰού- 2
δας, λέγων· διαμαρτυρίᾳ διαμεμαρτύρηται ἡμῖν ὁ ἄνθρωπος, λέ-
γων· οὐκ ὄψεσθε τὸ πρόσωπόν μου, ἐὰν μὴ ὁ ἀδελφὸς ὑμῶν ὁ
νεώτερος καταβῇ πρὸς με. Εἰ μὲν οὖν ἀποστέλλεις τὸν ἀδελφὸν 3
ἡμῶν μεθ᾿ ἡμῶν, καταβησόμεθα, καὶ ἀγοράσομέν σοι βρώματα·
εἰ δὲ μὴ ἀποστέλλεις τὸν ἀδελφὸν ἡμῶν μεθ᾿ ἡμῶν, οὐ πορευ- 4
σόμεθα· ὁ γὰρ ἄνθρωπος εἶπεν ἡμῖν, λέγων· οὐκ ὄψεσθέ μου τὸ
πρόσωπον, ἐὰν μὴ ὁ ἀδελφὸς ὑμῶν ὁ νεώτερος μεθ᾿ ὑμῶν ᾖ. Εἶπε 5