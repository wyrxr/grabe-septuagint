164 ΕΞΟΔΟΣ ΚΕΦ. ΛΣ΄.

αὐτοῦ, διπλοῦν. Καὶ συνυφάνθη ἐν αὐτῷ ὕφασμα καταλέλιθον τε-
τράστιχον, στίχος λίθων· σάρδιον καὶ τοπάζιον καὶ σμάραγδος, ὁ
στίχος ὁ εἷς· καὶ ὁ στίχος ὁ δεύτερος, ἄνθραξ καὶ σάπφειρος καὶ
ἴασπις· καὶ ὁ στίχος ὁ τρίτος, λιγύριον καὶ ἀχάτης καὶ ἀμέθυ-
στος· καὶ ὁ στίχος ὁ τέταρτος, χρυσόλιθος καὶ βηρύλλιον καὶ ὀ-
νύχιον, περικεχυκλωμένα χρυσίῳ, καὶ συνδεδεμένα ἐν χρυσίῳ· καὶ
οἱ λίθοι ἦσαν ἐκ τῶν ὀνομάτων τῶν υἱῶν Ἰσραὴλ δώδεκα, κατὰ
τὰ ὀνόματα αὐτῶν ἐγγεγλυμμένα σφραγῖδας, ἕκαστος ἐκ τοῦ ἑ-
αυτοῦ ὀνόματος εἰς τὰς δώδεκα φυλάς. Καὶ ἐποίησαν ἐπὶ τὸ λο-
γεῖον κροσσοὺς συμπεπλεγμένους, ἔργον ἐμπλοχίου, ἐκ χρυσίου
καθαροῦ· καὶ ἐποίησαν δύο ἀσπιδίσκας χρυσᾶς, καὶ δύο δακτυλίους
χρυσοῦς, καὶ ἐπέθηκαν τοὺς δύο δακτυλίους τοὺς χρυσοῦς ἐπ᾿ ἀμ-
φοτέρας τὰς ἀρχὰς τοῦ λογείου· καὶ ἐπέθηκαν τὰ ἐμπλόκια ἐκ
χρυσίου ἐπὶ τοὺς δύο δακτυλίους ἐπ᾿ ἀμφοτέρων τῶν μερῶν τοῦ
λογείου, καὶ εἰς τὰς δύο συμβολὰς τὰ δύο ἐμπλόκια, καὶ ἐπέθη-
καν ἐπὶ τὰς δύο ἀσπιδίσκας· καὶ ἐπέθηκαν ἐπὶ τοὺς ὤμους τῆς
ἐπωμίδος ἐξεναντίας κατὰ πρόσωπον αὐτοῦ. Καὶ ἐποίησαν δύο
δακτυλίους χρυσοῦς, καὶ ἐπέθηκαν ἐπὶ τὰ δύο πτερύγια ἐπ᾿ ἄκρου
τοῦ λογείου, ἐπὶ τὸ ἄκρον τοῦ ὀπισθίου τῆς ἐπωμίδος ἔσωθεν· καὶ
ἐποίησαν δύο δακτυλίους χρυσοῦς, καὶ ἐπέθηκαν ἐπ᾿ ἀμφοτέρους
τοὺς ὤμους τῆς ἐπωμίδος κάτωθεν αὐτοῦ κατὰ πρόσωπον κατὰ
τὴν συμβολὴν, ἄνωθεν τῆς συνυφῆς τῆς ἐπωμίδος· καὶ συνέσφιγξε
τὸ λογεῖον ἀπὸ τῶν δακτυλίων τῶν ἐπ᾿ αὐτοῦ εἰς τοὺς δακτυ-
λίους τῆς ἐπωμίδος, συνεχομένους ἐκ τῆς ὑακίνθου, συμπεπλεγ-
μένους εἰς τὸ ὕφασμα τῆς ἐπωμίδος, ἵνα μὴ χαλάτῃ τὸ λογεῖον
ἀπὸ τῆς ἐπωμίδος, καθὰ συνέταξε Κύριος τῷ Μωυσῇ. Καὶ ἐποίη-
σαν τὸν ὑποδύτην ὑπὸ τὴν ἐπωμίδα, ἔργον ὑφαντόν, ὅλον ὑακίνθι-
νον· τὸ δὲ περιστόμιον τοῦ ὑποδύτου ἐν τῷ μέσω διωραμμένον συμ-
πλεκτόν, ὥαν ἔχον κύκλῳ τὸ περιστόμιον ἀδιάλυτον. Καὶ ἐποίη-
σαν ἐπὶ τοῦ λώματος τοῦ ὑποδύτου κάτωθεν ὡς ἐξανθούσης ῥοὰς
ῥοΐσκους ἐξ ὑακίνθου, καὶ πορφύρας, καὶ κοκκίνου νενησμένου, καὶ
βύσσου κεκλωσμένης. Καὶ ἐποίησαν κώδωνας χρυσοῦς, καὶ ἐπέ-
θηκαν τοὺς κώδωνας ἐπὶ τὸ λῶμα τοῦ ὑποδύτου κύκλῳ ἀνὰ μέ-
σον· τῶν ῥοΐσκων· κώδων χρυσοῦς καὶ ῥοΐσκος ἐπὶ τὸ λῶμα τοῦ
ὑποδύτου κύκλῳ, εἰς τὸ λειτουργεῖν, καθὰ συνέταξε Κύριος τῷ
Μωυσῇ. Καὶ ἐποίησαν χιτῶνας βυσσίνους, ἔργον ὑφαντὸν Ἀαρὼν