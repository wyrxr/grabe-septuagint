24                     Γ Ε Ν Ε Σ Ι Σ                     ΙϚ΄. ΙΖ.
μου εἰς τὸν κόλπον σου· ἰδοῦσα δὲ ὅτι ἐν γαστρὶ ἔχει, ἠτιμάσθην
6 ἐναντίον αὐτῆς· κρῖναι ὁ Θεὸς ἀνὰ μέσον ἐμοῦ καὶ σοῦ. Εἶπε δὲ
῎Αβραμ πρὸς Σάραν· ἰδοὺ ἡ παιδίσκη σου ἐναντίον σου· χρῶ αὐτῇ,
ὡς δ᾽ ἂν σοι ἀρεστὸν ᾖ. Καὶ ἐκάκωσεν αὐτὴν Σάρα, καὶ ἀπέδρα
7 ἀπὸ προσώπου αὐτῆς. Εὗρε δὲ αὐτὴν ἄγγελος Κυρίου τοῦ Θεοῦ
ἐπὶ τῆς πηγῆς τοῦ ὕδατος ἐν τῇ ἐρήμῳ, ἐπὶ τῆς πηγῆς ἐν τῇ
8 ὁδῷ Σούρ. Καὶ εἶπεν αὐτῇ ὁ ἄγγελος Κυρίου· Ἄγαρ παιδίσκη Σά-
ρας, πόθεν ἔρχῃ, καὶ ποῦ πορεύῃ; Καὶ εἶπεν· ἀπὸ προσώπου
9 Σάρας τῆς κυρίας μου ἐγὼ ἀποδιδράσκω. Εἶπε δὲ αὐτῇ ὁ ἄγγελος
Κυρίου· ἀποστράφηθι πρὸς τὴν κυρίαν σου, καὶ ταπεινώθητι ὑπὸ
10 τὰς χεῖρας αὐτῆς. Καὶ εἶπεν αὐτῇ ὁ ἄγγελος Κυρίου· πληθύνων
πληθυνῶ τὸ σπέρμα σου, καὶ οὐκ ἀριθμήσεται ἀπὸ τοῦ πλήθους.
11 Καὶ εἶπεν αὐτῇ ὁ ἄγγελος Κυρίου· ἰδοὺ σὺ ἐν γαστρὶ ἔχεις, καὶ
τέξῃ υἱόν, καὶ καλέσεις τὸ ὄνομα αὐτοῦ Ἰσμαήλ· ὅτι ἐπήκουσεν
12 Κύριος τῇ ταπεινώσει σου. Οὗτος ἔσται ἀγροῖκος ἄνθρωπος· αἱ χεῖ-
ρες αὐτοῦ ἐπὶ πάντας, καὶ αἱ χεῖρες πάντων ἐπ᾽ αὐτόν· καὶ κατὰ
13 πρόσωπον πάντων τῶν ἀδελφῶν αὐτοῦ κατοικήσει. Καὶ ἐκάλεσεν Ἄ-
γαρ τὸ ὄνομα Κυρίου τοῦ λαλοῦντος πρὸς αὐτήν, σὺ ὁ Θεὸς ὁ ἐ-
14 φιδών με· ὅτι εἶπε· καὶ γὰρ ἐνώπιον ἴδον ὀρθέντα μοι. Ἕνεκεν τού-
του ἐκάλεσε τὸ φρέαρ, φρέαρ οὗ ἐνώπιον ἴδον· ἰδοὺ ἀνὰ μέσον Κά-
15 δης καὶ ἀνὰ μέσον Βραάδ. Καὶ ἔτεκεν Ἄγαρ τῷ Ἄβραμ υἱόν, καὶ
ἐκάλεσεν Ἄβραμ τὸ ὄνομα τοῦ υἱοῦ αὐτοῦ, ὃν ἔτεκεν αὐτῷ Ἄγαρ,
16 Ἰσμαήλ. Ἄβραμ δὲ ἦν ὀγδοηκονταὲξ ἐτῶν, ἡνίκα ἔτεκεν Ἄγαρ
τὸν Ἰσμαὴλ τῷ Ἄβραμ.

                               ΚΕΦ. ΙΖ΄. XVII.

1 ἘΓΕΝΕΤΟ δὲ Ἄβραμ ἐτῶν ἐνενηκονταεννέα· καὶ ὤφθη Κύ-
ριος τῷ Ἄβραμ, καὶ εἶπεν αὐτῷ· ἐγώ εἰμι ὁ Θεός σου, εὐαρέστει
2 ἐναντίον ἐμοῦ, καὶ γίνου ἄμεμπτος. Καὶ θήσομαι τὴν διαθήκην μου
ἀνὰ μέσον ἐμοῦ καὶ ἀνὰ μέσον σου· καὶ πληθυνῶ σε σφόδρα.
3 Καὶ ἔπεσεν Ἄβραμ ἐπὶ πρόσωπον αὐτοῦ· καὶ ἐλάλησεν αὐτῷ ὁ
4 Θεός, λέγων· καὶ ἐγὼ ἰδοὺ ἡ διαθήκη μου μετὰ σοῦ, καὶ ἔσῃ πα-
5 τὴρ πλήθους ἐθνῶν· καὶ οὐ κληθήσεται ἔτι τὸ ὄνομά σου Ἄβραμ,
ἀλλ᾽ ἔσται Ἀβραὰμ τὸ ὄνομά σου· ὅτι πατέρα πολλῶν ἐθνῶν τέ-
6 θεινά σε. Καὶ αὐξανῶ σε σφόδρα σφόδρα, καὶ θήσω σε εἰς ἔθνη,