238 Α Ρ Ι Θ Μ Ο Ι ΚΕΦ. Δʹ.
τὸν καλυπτῆρα ἐπὶ τὸ θυσιαστήριον, καὶ ἐπικαλύψουσιν ἐπ᾿ αὐτὸ
14 ἱμάτιον ὁλοπόρφυρον· καὶ ἐπιθήσουσιν ἐπ᾿ αὐτὸ πάντα τὰ σκεύη
αὐτοῦ, ὅσοις λειτουργοῦσιν ἐπ᾿ αὐτῷ ἐν αὐτοῖς, καὶ τὰ πυρεῖα,
καὶ τὰς κρεάγρας, καὶ τὰς φιάλας, καὶ τὸν καλυπτῆρα, καὶ πάν-
τα τὰ σκεύη τοῦ θυσιαστηρίου, καὶ ἐπιβαλοῦσιν ἐπ᾿ αὐτὸ κάλυμ-
μα δερμάτινον ὑακίνθινον, καὶ ἐμβαλοῦσι τοὺς ἀναφορεῖς αὐτοῦ·
καὶ λήψονται ἱμάτιον πορφυροῦν, καὶ συγκαλύψουσι τὸν λουτῆρα
καὶ τὴν βάσιν αὐτοῦ, καὶ ἐμβαλοῦσιν αὐτὰ εἰς κάλυμμα δερμά-
15 τινον ὑακίνθινον, καὶ ἐπιθήσουσιν ἐπὶ ἀναφορεῖς. Καὶ συντελέσου-
σιν ᾿Ααρὼν καὶ οἱ υἱοὶ αὐτοῦ, καλύπτοντες τὰ ἅγια καὶ πάντα
τὰ σκεύη τὰ ἅγια, ἐν τῷ ἐξαίρειν τὴν παρεμβολὴν· καὶ μετὰ
ταῦτα εἰσελεύσονται οἱ υἱοὶ Καὰθ αἴρειν, καὶ οὐχ ἅψονται τῶν
ἁγίων, ἵνα μὴ ἀποθάνωσι· ταῦτα ἀροῦσιν οἱ υἱοὶ Καὰθ ἐν τῇ
16 σκηνῇ τοῦ μαρτυρίου. ᾿Επίσκοπος ᾿Ελεάζαρ υἱὸς ᾿Ααρὼν τοῦ ἱε-
ρέως, τὸ ἔλαιον τοῦ φωτός, καὶ τὸ θυμίαμα τῆς συνθέσεως, καὶ
ἡ θυσία ἡ καθ᾿ ἡμέραν, καὶ τὸ ἔλαιον τῆς χρίσεως, ἡ ἐπισκοπὴ
ὅλης τῆς σκηνῆς, καὶ ὅσα ἐστὶν ἐν αὐτῇ ἐν τῷ ἁγίῳ, καὶ ἐν
17 πᾶσι τοῖς ἔργοις αὐτοῦ. Καὶ ἐλάλησε Κύριος πρὸς Μωυσῆν καὶ
18 ᾿Ααρών, λέγων· μὴ ἐξολεθρεύσητε τῆς φυλῆς τὸν δῆμον τὸν Καὰθ
19 ἐκ μέσου τῶν Λευιτῶν. Τοῦτο ποιήσατε αὐτοῖς, καὶ ζήσονται, καὶ
οὐ μὴ ἀποθάνωσι· προσπορευομένων αὐτῶν πρὸς τὰ ἅγια τῶν
ἁγίων, ᾿Ααρὼν καὶ οἱ υἱοὶ αὐτοῦ εἰσπορευέσθωσαν, καὶ καταστή-
σουσιν αὐτοὺς ἕνα ἕκαστον ἐπὶ τὴν δουλείαν αὐτοῦ, κατὰ τὴν ἀ-
20 ναφορὰν αὐτοῦ· καὶ οὐ μὴ εἰσέλθωσιν ἰδεῖν ἐξάπινα τὸ ἅγιον,
21 καὶ ἀποθανοῦνται. Καὶ ἐλάλησε Κύριος πρὸς Μωυσῆν, λέγων·
22 λάβε τὴν ἀρχὴν τῶν υἱῶν Γεδσών, καὶ τούτους κατ᾿ οἴκους πα-
23 τριῶν αὐτῶν, κατὰ δήμους αὐτῶν, ἀπὸ πέντε καὶ εἰκοσαετοῦς καὶ
ἐπάνω ἕως πεντηκονταετοῦς ἐπισκέψασθε αὐτούς, πᾶς ὁ εἰσπο-
ρευόμενος λειτουργεῖν λειτουργίαν καὶ ποιεῖν τὰ ἔργα ἐν τῇ σκηνῇ
24 τοῦ μαρτυρίου. Αὕτη ἡ λειτουργία τοῦ δήμου Γεδσών, λειτουργεῖν
25 καὶ αἴρειν· καὶ ἀρεῖ τὰς δέρρεις τῆς σκηνῆς, καὶ τὴν σκηνὴν τοῦ
μαρτυρίου, καὶ τὸ κατακάλυμμα αὐτῆς, καὶ τὸ κατακάλυμμα τὸ
ὑακίνθινον τὸ ὂν ἐπ᾿ αὐτὴν ἄνωθεν, καὶ τὰ κατακαλύμματα τῆς θύ-
26 ρας τῆς σκηνῆς τοῦ μαρτυρίου, καὶ τὰ ἱστία τῆς αὐλῆς, καὶ τὸ
ἐπίσπαστρον τῆς θύρας τῆς πύλης τῆς αὐλῆς, ὅσα ἐπὶ τῆς σκηνῆς
τοῦ μαρτυρίου, καὶ ἐπὶ θυσιαστηρίου κύκλῳ, καὶ τὰ περισσὰ αὐ-