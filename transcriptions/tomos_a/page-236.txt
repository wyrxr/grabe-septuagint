ΚΕΦ ΚΕ΄. ΑΕΥΙΤΙΚΟΝ 221
πλησίον, κατὰ ἀριθμὸν ἐνιαυτῶν γεννημάτων ἀποδώσεταί σοι. Καθό- 16
τι ἂν πλεῖον τῶν ἐτῶν πληθύνῃ τὴν ἔγκτησιν αὐτοῦ, καὶ καθότι
ἂν ἔλαττον τῶν ἐτῶν ἐλαττονώσῃ τὴν κτῆσιν αὐτοῦ, ὅτι ἀριθμὸν
γεννημάτων (αὐτοῦ) οὗτος ἀποδώσεταί σοι. Μὴ θλιβέτω ἄνθρωπος 17
τὸν πλησίον αὐτοῦ, καὶ φοβηθήσῃ (Κύριον) τὸν Θεόν σου· ὅτι ἐγὼ
(εἰμι) Κύριος ὁ Θεὸς ὑμῶν. Καὶ ποιήσετε πάντα τὰ δικαιώματά 18
μου, καὶ πάσας τὰς κρίσεις μου, καὶ φυλάξασθε, καὶ ποιήσατε αὐ-
τάς, καὶ κατοικήσετε ἐπὶ τῆς γῆς πεποιθότες· καὶ δώσει ἡ γῆ τὰ 19
ἐκφόρια αὐτῆς, καὶ φάγεσθε εἰς πλησμονήν, καὶ κατοικήσετε πε-
ποιθότες ἐπ᾽ αὐτῆς. Ἐὰν δὲ λέγητε· τί φαγόμεθα ἐν τῷ ἔτει τῷ 20
ἑβδόμῳ (τούτῳ), ἐὰν μὴ σπείρωμεν, μηδὲ συναγάγωμεν τὰ γεννή-
ματα ἡμῶν ; καὶ ἀποστελῶ τὴν εὐλογίαν μου ὑμῖν ἐν τῷ ἔτει 21
τῷ ἔκτῳ, καὶ ποιήσει τὰ γεννήματα αὐτῆς εἰς τὰ τρία ἔτη· καὶ 22
σπερεῖτε τὸ ἔτος τὸ ὄγδοον, καὶ φάγεσθε ἀπὸ τῶν γεννημάτων πα-
λαιὰ ἕως τοῦ ἔτους τοῦ ἐννάτου· ἕως ἂν ἔλθῃ τὸ γέννημα αὐτῆς
φάγεσθε παλαιὰ παλαιῶν. Καὶ ἡ γῆ οὐ πραθήσεται εἰς βεβαίω- 23
σιν· ἐμὴ γάρ ἐστιν ἡ γῆ, διότι προσήλυτοι καὶ πάροικοι ὑμεῖς ἐστε
ἐναντίον μου· καὶ κατὰ πᾶσαν γῆν κατασχέσεως ὑμῶν, λύτρα 24
δώσετε τῆς γῆς. Ἐὰν δὲ πένεται ὁ ἀδελφός σου ὁ μετὰ σοῦ, καὶ 25
ἀποδώσεται ἀπὸ τῆς κατασχέσεως αὐτοῦ, καὶ ἔλθῃ ὁ ἀγχιστεύων
αὐτὸ (ἐγγίζων) ἔγγιστα αὐτοῦ, καὶ λυτρώσεται τὴν πρᾶσιν τοῦ
ἀδελφοῦ αὐτοῦ. Ἐὰν δὲ μὴ ᾖ τινι ὁ ἀγχιστεύων καὶ εὑρεθῇ τῇ 26
χειρὶ αὐτοῦ, καὶ εὑρεθῇ αὐτῷ τὸ ἱκανὸν λύτρα αὐτοῦ, καὶ συλ- 27
λογεῖται τὰ ἔτη τῆς πράσεως αὐτοῦ, καὶ ἀποδώσει ὃ ὑπερέχει τῷ ἀν-
θρώπῳ, ᾧ ἀπέδοτο (αὐτὸν) αὐτῷ, καὶ ἀπελεύσεται εἰς τὴν κατάσχεσιν
αὐτοῦ. Ἐὰν δὲ μὴ εὑρεθῇ ἡ χεὶρ αὐτοῦ τὸ ἱκανὸν, ὥστε ἀποδοῦναι αὐ- 28
τῷ, καὶ ἔσται ἡ πρᾶσις αὐτοῦ τῷ κτησαμένῳ αὐτὰ ἕως τοῦ (ἔκτου) ἔτους
τῆς ἀφέσεως, καὶ ἐξελεύσεται ἐν τῇ ἀφέσει, καὶ ἀπελεύσεται εἰς τὴν
κατάσχεσιν αὐτοῦ. Ἐὰν δέ τις ἀποδῶται οἰκίαν οἰκητὴν ἐν πόλει τειχι- 29
σμένην, καὶ ἔσται ἡ λύτρωσις αὐτῆς, ἕως πληρωθῇ· ἐνιαυτὸς ἡμερῶν
ἔσται ἡ λύτρωσις αὐτῆς. Ἐὰν δὲ μὴ λυτρωθῇ ἕως ἂν πληρωθῇ αὐτῇ 30
ἐνιαυτὸς ὅλος, κυρωθήσεται ἡ οἰκία ἡ οὖσα ἐν πόλει τῇ ἐχούσῃ τεῖχος
βεβαίως τῷ κτησαμένῳ αὐτὴν εἰς τὰς γενεὰς αὐτοῦ, καὶ οὐκ ἐξελεύ-
σεται ἐν τῇ ἀφέσει. Αἱ δὲ οἰκίαι αἱ ἐν ἐπαύλεσιν, αἷς οὐκ ἔστιν 31
αὐταῖς τεῖχος κύκλῳ πρὸς τὸν ἀγρὸν τῆς γῆς λογισθήτωσαν· λυ-
τρωταὶ δι᾽ ἀπαντὸς ἔσονται αὗται· καὶ ἐν τῇ ἀφέσει ἐξελεύσονται.