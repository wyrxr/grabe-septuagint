62 ΓΕΝΕΣΙΣ ΚΕΦ. ΛΔ΄. ΛΕ΄.
καὶ ἐμπορευέσθωσαν αὐτήν· ἡ δὲ γῆ ἰδοὺ πλατεῖα ἐν χερσὶν ἐ-
ναντίον αὐτῶν· τὰς θυγατέρας αὐτῶν ληψόμεθα ἡμῖν γυναῖκας,
22 καὶ τὰς θυγατέρας ἡμῶν δώσομεν αὐτοῖς. Μόνον ἐν τούτῳ ὁμοιω-
θήσονται ἡμῖν οἱ ἄνθρωποι τοῦ κατοικεῖν μεθ᾿ ἡμῶν, ὥς τε εἶναι
λαὸν ἕνα, ἐν τῷ περιτέμνεσθαι ἡμῶν πᾶν ἀρσενικόν, καθὸ καὶ αὐ-
23 τοὶ περιτέτμηνται· καὶ τὰ κτήνη αὐτῶν καὶ τὰ τετράποδα αὐτῶν
καὶ τὰ ὑπάρχοντα αὐτῶν οὐχ ἡμῶν ἔσται; μόνον ἐν τούτῳ ὁμοιω-
24 θῶμεν αὐτοῖς, καὶ οἰκήσουσι μεθ᾿ ἡμῶν. Καὶ εἰσήκουσαν Ἑμμὼρ
καὶ Συχὲμ τοῦ υἱοῦ αὐτοῦ πάντες οἱ ἐκπορευόμενοι τὴν πύλην τῆς
πόλεως αὐτῶν, καὶ περιετέμοντο τὴν σάρκα τῆς ἀκροβυστίας αὐ-
25 τῶν πᾶς ἄρσην, πάντες ἐξερχόμενοι πύλην πόλεως αὐτοῦ. Ἐγέ-
νετο δὲ ἐν τῇ ἡμέρᾳ τῇ τρίτῃ, ὅτε ἦσαν ἐν τῷ πόνῳ, ἔλαβον οἱ
δύο υἱοὶ Ἰακὼβ Συμεὼν καὶ Λευί, ἀδελφοὶ Δείνας, ἕκαστος τὴν
μάχαιραν αὐτοῦ, καὶ εἰσῆλθον εἰς τὴν πόλιν ἀσφαλῶς, καὶ ἀπέκ-
26 τειναν πᾶν ἀρσενικὸν τόν τε Ἐμμὼρ καὶ τὸν Συχὲμ τὸν υἱὸν
αὐτοῦ ἀπέκτειναν ἐν στόματι μαχαίρας, καὶ ἔλαβον τὴν Δείναν ἐκ
27 τοῦ οἴκου τοῦ Συχὲμ καὶ ἐξῆλθον. Οἱ δὲ υἱοὶ Ἰακὼβ εἰσῆλθον ἐπὶ
τοὺς τραυματίας, καὶ διήρπασαν τὴν πόλιν, ἐν ᾗ ἐμίαναν Δείναν
28 τὴν ἀδελφὴν αὐτῶν· καὶ τὰ πρόβατα αὐτῶν καὶ τοὺς βόας αὐτῶν
καὶ τοὺς ὄνους αὐτῶν, ὅσα τε ἦν ἐν τῇ πόλει, καὶ ὅσα ἦν ἐν τῷ
29 πεδίῳ, ἔλαβον· καὶ πάντα τὰ σώματα αὐτῶν καὶ πᾶσαν τὴν ἀπο-
σκευὴν αὐτῶν καὶ τὰς γυναῖκας αὐτῶν ᾐχμαλώτευσαν, καὶ διήρ-
30 πασαν ὅσα τε ἦν ἐν τῇ πόλει, καὶ ὅσα ἦν ἐν ταῖς οἰκίαις. Εἶπε δὲ
Ἰακὼβ πρὸς Συμεὼν καὶ Λευΐ· μισητόν με πεποιήκατε, ὥς τε πο-
νηρόν με εἶναι πᾶσι τοῖς κατοικοῦσι πᾶσαν τὴν γῆν, ἔν τε τοῖς Χα-
ναναίοις, καὶ ἐν τοῖς Φερεζαίοις· ἐγὼ δὲ ὀλιγοστός εἰμι ἐν ἀριθμῷ,
καὶ συναχθέντες ἐπ᾿ ἐμέ, συγκρούσουσί με, καὶ ἐκτριβήσομαι ἐγὼ καὶ ὁ
31 οἶκός μου. Οἱ δὲ εἶπαν· ἀλλ᾿ ὡσεὶ πόρνῃ χρήσονται τῇ ἀδελφῇ ἡμῶν;

ΚΕΦ. ΛΕ΄. XXXV.

1 Εἶπε δὲ ὁ Θεὸς πρὸς Ἰακώβ· ἀναστὰς ἀνάβηθι εἰς (τὸν τό-
πον) Βαιθήλ, καὶ οἴκει ἐκεῖ, καὶ ποίησον ἐκεῖ θυσιαστήριον τῷ
Θεῷ τῷ ὀφθέντι σοι, ἐν τῷ ἀποδιδράσκειν σε ἀπὸ προσώπου Ἡ-
2 σαῦ τοῦ ἀδελφοῦ σου. Εἶπε δὲ Ἰακὼβ τῷ οἴκῳ αὐτοῦ, καὶ πᾶσι
τοῖς μετ᾿ αὐτοῦ· ἄρατε τοὺς θεοὺς τοὺς ἀλλοτρίους ἐκ μέσου ὑμῶν·