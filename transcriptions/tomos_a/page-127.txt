112 ΕΞΟΔΟΣ ΚΕΦ. Θʹ. Ιʹ.
πρὸς Κύριον, καὶ παυσάσθω τοῦ γενηθῆναι φωνὰς Θεοῦ, καὶ χά-
λαζαν καὶ πῦρ· καὶ ἐξαποστελῶ ὑμᾶς, καὶ οὐκέτι προσθήσεσθε μέ-
29 νειν. Εἶπε δὲ αὐτῷ Μωυσῆς· ὡς ἂν ἐξέλθω τὴν πόλιν, ἐκπετάσω τὰς
χεῖράς μου πρὸς τὸν Κύριον εἰς τὸν οὐρανόν, καὶ αἱ φωναὶ παύ-
σονται, καὶ ἡ χάλαζα καὶ ὁ ὑετὸς οὐκ ἔσται ἔτι· ἵνα γνῷς, ὅτι τοῦ
30 Κυρίου ἡ γῆ. Καὶ σὺ καὶ οἱ θεράποντές σου , ἐπίσταμαι ὅτι οὐ-
31 δέπω πεφόβησθε τὸν Κύριον. Τὸ δὲ λίνον καὶ ἡ κριθὴ ἐπλήγη· ἡ
32 γὰρ κριθὴ παρεστηκυῖα, καὶ τὸ λίνον σπερματίζον. Ὁ δὲ πυρὸς καὶ
33 ἡ ὀλύρα οὐκ ἐπλήγη· ὄψιμα γὰρ ἦν. Ἐξῆλθε δὲ Μωυσῆς ἀπὸ Φα-
ραὼ ἐκτὸς τῆς πόλεως, καὶ ἐξεπέτασε τὰς χεῖρας αὐτοῦ πρὸς
Κύριον, καὶ αἱ φωναὶ ἐπαύσαντο, καὶ ἡ χάλαζα καὶ ὁ ὑετὸς οὐκ
34 ἔσταξεν ἔτι ἐπὶ τὴν γῆν. Ἰδὼν δὲ Φαραὼ ὅτι πέπαυται ὁ ὑετὸς
καὶ ἡ χάλαζα καὶ αἱ φωναί, προσέθετο τοῦ ἁμαρτάνειν, καὶ ἐβά-
ρυνε τὴν καρδίαν αὐτοῦ, καὶ τῶν θεραπόντων αὐτοῦ· καὶ ἐσκλη-
35 ρύνθη ἡ καρδία Φαραώ, καὶ οὐκ ἐξαπέστειλε τοὺς υἱοὺς Ἰσραήλ,
καθάπερ ἐλάλησε Κύριος Μωυσῇ.

ΚΕΦ. Ιʹ. Χ.

1 Εἶπε δὲ Κύριος πρὸς Μωυσῆν, λέγων· εἴσελθε πρὸς Φα-
ραώ· ἐγὼ γὰρ ἐβάρυνα τὴν καρδίαν αὐτοῦ καὶ τῶν θεραπόντων
2 αὐτοῦ, ἵνα ἐξῆς ἐπέλθῃ τὰ σημεῖά μου ταῦτα ἐπ᾿ αὐτοὺς· ὅπως
διηγήσησθε εἰς τὰ ὦτα τῶν τέκνων ὑμῶν, καὶ τοῖς τέκνοις τῶν
τέκνων ὑμῶν, ὅσα ἐνέπαιγχα τοῖς Αἰγυπτίοις, καὶ τὰ σημεῖά μου,
3 ὅσα ἐποίησα ἐν αὐτοῖς, καὶ γνώσεσθε ὅτι ἐγὼ εἰμι Κύριος. Εἰσῆλ-
θε δὲ Μωυσῆς καὶ Ἀαρὼν ἐναντίον Φαραώ, καὶ εἶπαν αὐτῷ· τάδε
λέγει Κύριος ὁ Θεὸς τῶν Ἑβραίων· ἕως τίνος οὐ βούλει ἐντρα-
4 πῆναι με; ἐξαπόστειλον τὸν λαόν μου, ἵνα λατρεύσωσί μοι. Ἐὰν
δὲ μὴ θέλῃς σὺ ἐξαποστεῖλαι τὸν λαόν μου, ἰδοὺ ἐγὼ ἐπάγω
ταύτην τὴν ὥραν αὔριον ἀκρίδα πολλὴν ἐπὶ πάντα τὰ ὅριά σου· καὶ
5 καλύψει τὴν ὄψιν τῆς γῆς, καὶ οὐ δυνήσῃ κατιδεῖν τὴν γῆν· καὶ
κατέδεται πᾶν τὸ περισσὸν τὸ καταλειφθέν, ὃ κατέλιπεν ὑμῖν ἡ
χάλαζα, καὶ κατέδεται πᾶν τὸ ξύλον τὸ φυόμενον ὑμῖν ἐπὶ τῆς
6 γῆς· καὶ πλησθήσονται σου αἱ οἰκίαι, καὶ αἱ οἰκίαι τῶν θεραπόν-
των σου, καὶ πᾶσαι αἱ οἰκίαι ἐν πάσῃ γῇ Αἰγύπτου, ἃ οὐδέποτε
ἑωράκασιν οἱ πατέρες σου, οὐδ᾿ οἱ πρόπαπποι αὐτῶν, ἀφ᾿ ἧς ἡμέ-
ρας γεγόνασιν ἐπὶ τῆς γῆς, ἕως τῆς ἡμέρας ταύτης. Καὶ ἐκκλί-