ΚΕΦ. Κϛ΄. ΛΕΥΙΤΙΚΟΝ 225
ἐν ἀκαθάρτῳ, καὶ φάγεσθε, καὶ οὐ μὴ ἐμπλησθῆτε. Ἐὰν δὲ ἐπὶ 27
τούτοις μὴ ὑπακούσητέ μου, καὶ πορεύσησθε πρὸς με πλάγιοι, καὶ 28
αὐτὸς πορεύσομαι μεθ᾿ ὑμῶν ἐν θυμῷ πλαγίῳ, καὶ παιδεύσω ὑ-
μᾶς ἐγὼ ἑπτάκις κατὰ τὰς ἁμαρτίας ὑμῶν. Καὶ φάγεσθε τὰς 29
σάρκας τῶν υἱῶν ὑμῶν, καὶ τὰς σάρκας τῶν θυγατέρων ὑμῶν
φάγεσθε. Καὶ ἐρημώσω τὰς στήλας ὑμῶν, καὶ ἐξολοθρεύσω τὰ 30
ξύλινα χειροποίητα ὑμῶν, καὶ θήσω τὰ κῶλα ὑμῶν ἐπὶ τὰ κῶ-
λα τῶν εἰδώλων ὑμῶν, καὶ προσοχθιεῖ ἡ ψυχή μου ὑμῖν. Καὶ 31
θήσω τὰς πόλεις ὑμῶν ἐρήμους, καὶ ἐξερημώσω τὰ ἅγια ὑμῶν,
καὶ οὐ μὴ ὀσφρανθῶ τῆς ὀσμῆς τῶν θυσιῶν ὑμῶν· καὶ ἐξερημώ- 32
σω ἐγὼ τὴν γῆν ὑμῶν, καὶ θαυμάσονται ἐπ᾿ αὐτῇ οἱ ἐχθροὶ ὑ-
μῶν, οἱ ἐνοικοῦντες ἐν αὐτῇ· καὶ διασπερῶ ὑμᾶς εἰς τὰ ἔθνη, 33
καὶ ἐξαναλώσει ὑμᾶς ἐπιπορευομένη ἡ μάχαιρα, καὶ ἔσται ἡ γῆ
ὑμῶν ἔρημος, καὶ αἱ πόλεις ὑμῶν ἔσονται ἔρημοι. Τότε εὐδοκή- 34
σει ἡ γῆ τὰ σάββατα αὐτῆς· (καὶ) πάσας τὰς ἡμέρας τῆς ἐρη-
μώσεως αὐτῆς, καὶ ὑμεῖς ἔσεσθε ἐν τῇ γῇ τῶν ἐχθρῶν ὑμῶν·
τότε σαββατιεῖ ἡ γῆ, καὶ εὐδοκήσει (ἡ γῆ) τὰ σάββατα αὐτῆς·
πάσας τὰς ἡμέρας τῆς ἐρημώσεως αὐτῆς σαββατιεῖ ἃ οὐκ ἐσαβ- 35
βάτισεν ἐν τοῖς σαββάτοις ὑμῶν, ἡνίκα κατῳκεῖτε αὐτήν. Καὶ 36
τοῖς καταλειφθεῖσιν ἐξ ὑμῶν ἐπάξω δειλίαν εἰς τὴν καρδίαν αὐ-
τῶν ἐν τῇ γῇ τῶν ἐχθρῶν αὐτῶν, καὶ διώξεται αὐτοὺς φωνὴ φύλ-
λου φερομένου, καὶ φεύξονται ὡς φεύγοντες ἀπὸ πολέμου, καὶ
πεσοῦνται οὐδενὸς διώκοντος· καὶ ὑπερόψεται ὁ ἀδελφὸς τὸν ἀδελ- 37
φὸν αὐτοῦ ὡσεὶ ἐν πολέμῳ, οὐδενὸς κατατρέχοντος, καὶ οὐ δυ-
νήσεσθε ἀντιστῆναι τοῖς ἐχθροῖς ὑμῶν καὶ ἀπολεῖσθε ἐν τοῖς ἔθνεσι, 38
καὶ κατέδεται ὑμᾶς ἡ γῆ τῶν ἐχθρῶν ὑμῶν. Καὶ οἱ καταλειφθέν- 39
τες ἀφ᾿ ὑμῶν καταφθαρήσονται διὰ τὰς ἁμαρτίας αὐτῶν ἐν τῇ
γῇ τῶν ἐχθρῶν αὐτῶν· καὶ διὰ τὰς ἁμαρτίας τῶν πατέρων αὐτῶν
μετ᾿ αὐτῶν τακήσονται. Καὶ ἐξαγορεύσουσι τὰς ἁμαρτίας αὐτῶν, 40
καὶ τὰς ἁμαρτίας τῶν πατέρων αὐτῶν, ὅτι παρέβησαν αὐτοὶ καὶ
ὑπερεῖδόν με, καὶ ἔτι ἐπορεύθησαν ἐναντίον ἐμοῦ πλάγιοι· καὶ 41
ἐγὼ ἐπορεύθην μετ᾿ αὐτῶν ἐν θυμῷ πλαγίῳ, καὶ ἀπολῶ αὐτοὺς
ἐν τῇ γῇ τῶν ἐχθρῶν αὐτῶν· τότε ἐντραπήσεται ἡ καρδία αὐτῶν
ἡ ἀπερίτμητος, καὶ τότε εὐδοκήσουσι τὰς ἁμαρτίας αὐτῶν. Καὶ 42
μνησθήσομαι τῆς διαθήκης μου Ἰακώβ, καὶ τῆς διαθήκης μου Ἰ-
σαάκ, καὶ τῆς διαθήκης μου Ἀβραὰμ μνησθήσομαι, καὶ τῆς γῆς
15