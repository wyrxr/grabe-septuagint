ΚΕΦ. Λϛ´. ΕΞΟΔΟΣ 163
ποιεῖν πάντα τὰ ἔργα τὰ κατὰ τὰ ἅγια τὰ καθήκοντα, κατὰ πάν·
τα ὅσα συνέταξε Κύριος. Καὶ ἐκάλεσε Μωυσῆς τὸν Βεσελεὴλ καὶ 2
᾽Ελιάβ, καὶ πάντας τοὺς ἔχοντας τὴν σοφίαν, ᾧ ἔδωκεν ὁ Θεὸς
ἐπιστήμην ἐν τῇ καρδίᾳ, καὶ πάντας τοὺς ἑκουσίως βουλομένους
προσπορεύεσθαι πρὸς τὰ ἔργα, ὥστε συντελεῖν αὐτά· καὶ ἔλαβον 3
παρὰ Μωυσῆ πάντα τὰ ἀφαιρέματα, ἃ ἤνεγκαν οἱ υἱοὶ ᾿Ισραὴλ
εἰς πάντα τὰ ἔργα τοῦ ἁγίου, ποιεῖν αὐτά· καὶ αὐτοὶ προσεδέ-
χοντο ἔτι τὰ προσφερόμενα παρὰ τῶν φερόντων τὸ πρωὶ πρωΐ.
Καὶ παραγενόμενοι πάντες οἱ σοφοὶ οἱ ποιοῦντες πάντα τὰ ἔργα 4
τοῦ ἁγίου, ἕκαστος κατὰ τὸ αὑτοῦ ἔργον ὃ αὐτοὶ εἰργάζοντο, καὶ 5
εἶπαν πρὸς Μωυσῆν, λέγοντες· ὅτι πλῆθος φέρει ὁ λαὸς παρὰ τὰ
ἔργα, ὅσα συνέταξε Κύριος ποιῆσαι. Καὶ προσέταξε Μωυσῆς, καὶ 6
ἐκήρυξεν ἐν τῇ παρεμβολῇ, λέγων· ἀνὴρ καὶ γυνὴ μηκέτι ἐργαζέ-
σθωσαν εἰς τὰς ἀπαρχὰς τοῦ ἁγίου· καὶ ἐκωλύθη ὁ λαὸς ἔτι προσ-
φέρειν. Καὶ τὰ ἔργα ἱκανὰ ἦν αὐτοῖς εἰς τὴν κατασκευήν, ποιῆσαι 7
αὐτά· καὶ προσκατέλιπον. Καὶ ἐποίησαν πᾶς σοφὸς τῇ διανοίᾳ ἐν 8
τοῖς ἐργαζομένοις τὰς στολὰς τῶν ἁγίων, αἵ εἰσιν ᾿Ααρὼν τῷ ἱε-
ρεῖ, καθὰ συνέταξε Κύριος τῷ Μωυσῆ. Καὶ ἐποίησαν τὴν ἐπω-
μίδα ἐκ χρυσίου, καὶ ὑακίνθου, καὶ πορφύρας, καὶ κοκκίνου νε-
νησμένου, καὶ βύσσου κεκλωσμένης· καὶ ἐτμήθη τὰ πέταλα τοῦ
χρυσίου τρίχες, ὥστε συνυφαίναι σὺν τῇ ὑακίνθῳ, καὶ τῇ πορφύρᾳ,
καὶ σὺν τῷ κοκκίνῳ τῷ διανενησμένῳ, καὶ σὺν τῇ βύσσῳ τῇ κε-
κλωσμένῃ, ἔργον ὑφαντόν· ἐποίησαν αὐτῷ ἐπωμίδας συνεχοῦσας
ἐξ ἀμφοτέρων τῶν μερῶν αὐτοῦ, ἔργον ὑφαντὸν εἰς ἄλληλα συμ-
πεπλεγμένον καθ᾽ ἑαυτό, ἐξ αὐτοῦ ἐποίησαν ἐκ χρυσίου, καὶ ὑα-
κίνθου, καὶ πορφύρας, καὶ κοκκίνου διανενησμένου, καὶ βύσσου κε-
κλωσμένῃ, καθὰ συνέταξε Κύριος τῷ Μωυσῆ. Καὶ ἐποίησαν ἀμ-
φοτέρους τοὺς λίθους τῆς σμαράγδου συμπεπορπημένους καὶ
περισεσιαλωμένους χρυσίῳ, γεγλυμμένους καὶ ἐκκεκολαμμένους
ἐκκόλαμμα σφραγῖδος ἐκ τῶν ὀνομάτων τῶν υἱῶν ᾿Ισραήλ· καὶ
ἐπέθηκεν αὐτοὺς ἐπὶ τοὺς ὤμους τῆς ἐπωμίδος, λίθους μνημοσύ-
νου τῶν υἱῶν ᾿Ισραήλ, καθὰ συνέταξε Κύριος τῷ Μωυσῆ. Καὶ
ἐποίησε τὸ λογεῖον, ἔργον ὑφαντὸν ποικιλίας, κατὰ τὸ ἔργον τῆς
ἐπωμίδος, ἐκ χρυσίου, καὶ ὑακίνθου, καὶ πορφύρας, καὶ κοκκίνου
διανενησμένου, καὶ βύσσου κεκλωσμένης· τετράγωνον διπλοῦν ἐποίη-
σαν τὸ λογεῖον· σπιθαμῆς τὸ μῆκος αὐτοῦ, καὶ σπιθαμῆς τὸ εὖρος
11*