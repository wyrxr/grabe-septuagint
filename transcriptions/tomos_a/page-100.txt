ΚΕΦ. ΜΕ΄.                ΓΕΝΕΣΙΣ           85
ὧδε. Καὶ ἐπιπεσὼν ἐπὶ τὸν τράχηλον Βενιαμὶν τοῦ ἀδελφοῦ αὑ- 14
τοῦ, ἔκλαυσεν ἐπ᾿ αὑτῷ· καὶ Βενιαμὶν ἔκλαυσεν ἐπὶ τῷ τραχή-
λῳ αὑτοῦ. Καὶ καταφιλήσας πάντας τοὺς ἀδελφοὺς αὑτοῦ, ἔκλαυ- 15
σεν ἐπ᾿ αὑτοῖς· καὶ μετὰ ταῦτα ἐλάλησαν οἱ ἀδελφοὶ αὑτοῦ πρὸς
αὑτόν. Καὶ διεβοήθη ἡ φωνὴ εἰς τὸν οἶκον Φαραώ, λέγοντες· ἤ- 16
κασιν οἱ ἀδελφοὶ Ἰωσήφ. Ἐχάρη δὲ Φαραώ, καὶ ἡ θεραπεία αὑ-
τοῦ. Εἶπε δὲ Φαραὼ πρὸς Ἰωσήφ· εἶπον τοῖς ἀδελφοῖς σου· τοῦτο 17
ποιήσατε, γεμίσατε τὰ πόρια ὑμῶν, καὶ ἀπέλθατε εἰς γῆν Χαναάν·
καὶ παραλαβόντες τὸν πατέρα ὑμῶν καὶ τὰ ὑπάρχοντα ὑμῶν, ἤ- 18
κετε πρός με, καὶ δώσω ὑμῖν πάντων τῶν ἀγαθῶν Αἰγύπτου,
καὶ φάγεσθε τὸν μυελὸν τῆς γῆς. Σὺ δὲ ἐντεῖλαι ταῦτα· λαβεῖν αὐ- 19
τοῖς ἁμάξας ἐκ γῆς Αἰγύπτου, τοῖς παιδίοις ὑμῶν καὶ ταῖς γυ-
ναῖξιν ὑμῶν, καὶ ἀναλαβόντες τὸν πατέρα ὑμῶν, παραγίνεσθε.
Καὶ μὴ φείσησθε τοῖς ὀφθαλμοῖς ὑμῶν τῶν σκευῶν ὑμῶν· τὰ γὰρ 20
πάντα ἀγαθὰ τῆς γῆς Αἰγύπτου ὑμῖν ἔσται. Ἐποίησαν δὲ οὕτως 21
οἱ υἱοὶ Ἰσραήλ· ἔδωκε δὲ Ἰωσὴφ αὐτοῖς ἁμάξας κατὰ τὰ εἰρημέ-
να ὑπὸ Φαραὼ τοῦ βασιλέως, καὶ ἔδωκεν αὐτοῖς ἐπισιτισμὸν εἰς
τὴν ὁδόν· καὶ πᾶσιν ἔδωκε δισσὰς στολάς, καὶ τῷ Βενιαμὶν ἔδωκε 22
τριακοσίους χρυσοῦς, καὶ πέντε ἀλλασσούσας στολάς. Καὶ τῷ πα- 23
τρὶ αὑτοῦ ἀπέστειλε κατὰ τὰ αὐτά, καὶ δέκα ὄνους αἴροντας ἀπὸ
πάντων τῶν ἀγαθῶν Αἰγύπτου, καὶ δέκα ἡμιόνους αἰρούσας ἄρ-
τους τῷ πατρὶ αὑτοῦ εἰς ὁδόν. Ἐξαπέστειλε δὲ τοὺς ἀδελφοὺς 24
αὑτοῦ, καὶ ἐπορεύθησαν· καὶ εἶπεν αὐτοῖς· μὴ ὀργίζεσθε ἐν τῇ ὁδῷ.
Καὶ ἀνέβησαν ἐξ Αἰγύπτου, καὶ ἦλθον εἰς γῆν Χαναὰν πρὸς Ἰα- 25
κὼβ τὸν πατέρα αὑτῶν, καὶ ἀνήγγειλαν αὑτῷ, λέγοντες· ἔτι ὁ 26
υἱός σου Ἰωσὴφ ζῇ, καὶ οὗτος ἄρχει πάσης τῆς γῆς Αἰγύπτου.
Καὶ ἐξέστη ἡ διάνοια Ἰακώβ· οὐ γὰρ ἐπίστευσεν αὐτοῖς. Ἐλά- 27
λησαν δὲ αὑτῷ πάντα τὰ ῥηθέντα ὑπὸ Ἰωσήφ, ὅσα εἶπεν αὐτοῖς.
Ἰδὼν δὲ τὰς ἁμάξας, ἃς ἀπέστειλεν Ἰωσήφ, ὥστε ἀναλαβεῖν αὐ-
τόν, ἀνεζωπύρησε τὸ πνεῦμα Ἰακὼβ τοῦ πατρὸς αὑτῶν. Εἶπε δὲ 28
Ἰσραήλ· μέγα μοι ἐστίν, εἰ ἔτι ὁ υἱός μου Ἰωσὴφ ζῇ· πορευθείς,
ὄψομαι αὐτὸν πρὸ τοῦ ἀποθανεῖν με.