130
ΕΞΟΔΟΣ ΚΕΦ. ΙΘ´. Κ´.

ται αὐτοῦ χείρ· ἐν γὰρ λίθοις λιθοβοληθήσεται, ἢ βολίδι κατατο-
ξευθήσεται· ἐάν τε κτῆνος, ἐάν τε ἄνθρωπος, οὐ ζήσεται. Ὅταν αἱ
φωναὶ καὶ αἱ σάλπιγγες καὶ ἡ νεφέλη ἀπέλθῃ ἀπὸ τοῦ ὄρους,
14 ἐκεῖνοι ἀναβήσονται ἐπὶ τὸ ὄρος. Κατέβη δὲ Μωυσῆς ἀπὸ τοῦ ὄ-
ρους πρὸς τὸν λαόν, καὶ ἡγίασεν αὐτούς· καὶ ἔπλυναν τὰ ἱμάτια
15 αὐτῶν. Καὶ εἶπε τῷ λαῷ· γίνεσθε ἕτοιμοι τρεῖς ἡμέρας, μὴ προσ-
16 ἔλθητε γυναικί. Ἐγένετο δὲ τῇ ἡμέρᾳ τῇ τρίτῃ, γενηθέντος πρὸς
ὄρθρον, καὶ ἐγίνοντο φωναὶ καὶ ἀστραπαὶ καὶ νεφέλη γνοφώδης
ἐπ᾿ ὄρους Σινά, φωνὴ τῆς σάλπιγγος ἠχεῖ μέγα· καὶ ἐπτοήθη πᾶς
17 ὁ λαὸς ὁ ἐν τῇ παρεμβολῇ. Καὶ ἐξήγαγε Μωυσῆς τὸν λαὸν εἰς
τὴν συνάντησιν τοῦ Θεοῦ ἐκ τῆς παρεμβολῆς, καὶ παρέστησαν ὑπὸ
18 τὸ ὄρος. Τὸ δὲ ὄρος Σινὰ ἐκαπνίζετο ὅλον αὐτό, διὰ τὸ κατα-
βεβηκέναι τὸν Θεὸν ἐν πυρὶ ἐπ᾿ αὐτό· ἀνέβαινε δὲ ὁ καπνός, ὡς
19 ἀτμὶς καμίνου· καὶ ἐξέστη πᾶς ὁ λαὸς σφόδρα. Ἐγίνοντο δὲ αἱ
φωναὶ τῆς σάλπιγγος προβαίνουσαι, ἰσχυρότεραι σφόδρα· Μωυσῆς
20 ἐλάλει, ὁ δὲ Θεὸς ἀπεκρίνατο αὐτῷ φωνῇ. Κατέβη δὲ Κύριος ἐπὶ
τὸ ὄρος Σινὰ ἐπὶ τὴν κορυφὴν τοῦ ὄρους· καὶ ἐκάλεσε Κύριος
21 Μωυσῆν ἐπὶ τὴν κορυφὴν τοῦ ὄρους, καὶ ἀνέβη Μωυσῆς. Καὶ εἶ-
πεν ὁ Θεὸς πρὸς Μωυσῆν, λέγων καταβὰς διαμάρτυραι τῷ
λαῷ, μήποτε ἐγγίσωσι πρὸς τὸν Θεὸν κατανοῆσαι, καὶ πέσῃ ἐξ
22 αὐτῶν πλῆθος· καὶ οἱ ἱερεῖς δὲ οἱ ἐγγίζοντες Κυρίῳ τῷ Θεῷ,
23 ἁγιασθήτωσαν, μή ποτε ἀπαλλάξῃ ἀπ᾿ αὐτῶν Κύριος. Καὶ εἶπε
Μωυσῆς πρὸς τὸν Θεόν· οὐ δυνήσεται ὁ λαὸς προσαναβῆναι πρὸς
τὸ ὄρος τὸ Σινά· σὺ γὰρ διαμεμαρτύρησαι ἡμῖν, λέγων ἀφόρισαι
24 τὸ ὄρος, καὶ ἁγίασαι αὐτό. Καὶ εἶπεν αὐτῷ Κύριος· βάδιζε,
κατάβηθι, καὶ ἀνάβηθι σύ, καὶ Ἀαρὼν μετὰ σοῦ· οἱ δὲ ἱερεῖς καὶ
ὁ λαὸς μὴ βιαζέσθωσαν ἀναβῆναι πρὸς τὸν Θεόν, μή ποτε ἀπο-
25 λέσῃ ἀπ᾿ αὐτῶν Κύριος. Κατέβη δὲ Μωυσῆς πρὸς τὸν λαόν, καὶ
εἶπεν αὐτοῖς.

ΚΕΦ. Κ΄. ΧΧ.

1 ΚΑΙ ἐλάλησε Κύριος πρὸς Μωυσῆν πάντας τοὺς λόγους τού-
2 τους, λέγων· Ἐγώ εἰμι Κύριος ὁ Θεός σου, ὁ ἐξαγαγών σε ἐκ
3 γῆς Αἰγύπτου, ἐξ οἴκου δουλείας. Οὐκ ἔσονται σοι θεοὶ ἕτεροι
4 πλὴν ἐμοῦ. Οὐ ποιήσεις σεαυτῷ εἴδωλον, οὐδὲ παντὸς ὁμοίωμα, ὅσα