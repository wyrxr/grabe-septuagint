ΚΕΦ. ΙΑ´. ΛΕΥΙΤΙΚΟΝ 191
νονται ὑμῖν· πᾶς ὁ ἁπτόμενος (τῶν θνησιμαίων) αὐτῶν, ἀκάθαρτος
ἔσται (ἕως ἑσπέρας). Καὶ πᾶς ὃς πορεύεται ἐπὶ χειρῶν αὐτοῦ 27
ἐν πᾶσι τοῖς θηρίοις, ἃ πορεύεται ἐπὶ τέσσαρα, ἀκάθαρτά ἐστιν
ὑμῖν· πᾶς ὁ ἁπτόμενος τῶν θνησιμαίων αὐτῶν, ἀκάθαρτος ἔσται
ἕως ἑσπέρας· καὶ ὁ αἴρων τῶν θνησιμαίων αὐτῶν, πλυνεῖ τὰ ἱμά- 28
τια αὐτοῦ καὶ ἀκάθαρτος ἔσται ἕως ἑσπέρας· ἀκάθαρτα ταῦτα
ὑμῖν ἐστιν. Καὶ ταῦτα ὑμῖν ἀκάθαρτα ἀπὸ τῶν ἑρπετῶν τῶν ἑρ- 29
πόντων ἐπὶ τῆς γῆς· ἡ γαλῆ, καὶ ὁ μῦς, καὶ ὁ κροκόδειλος ὁ γερ-
καῖος, καὶ τὰ ὅμοια αὐτῷ· μυγάλη, καὶ χαμαιλέων, καὶ χαλα- 30
βώτης, καὶ σκῦρα, καὶ σπάλαξ. Ταῦτα ἀκάθαρτά (ἐστιν) ὑμῖν 31
ἀπὸ πάντων τῶν ἑρπετῶν τῶν ἐπὶ τῆς γῆς· πᾶς ὁ ἁπτόμενος
αὐτῶν τεθνηκότων, ἀκάθαρτος ἔσται ἕως ἑσπέρας. Καὶ πᾶν ἐφ᾽ ὃ 32
ἂν ἐπιπέσῃ ἀπὸ τῶν τεθνηκότων αὐτῶν, ἀκάθαρτον ἔσται, ἀπὸ
παντὸς σκεύους ξυλίνου, ἢ ἱματίου ἢ δέρματος ἢ σάκκου· πᾶν
σκεῦος ὃ ἐὰν ποιηθῇ ἔργον ἐν αὐτῷ, εἰς ὕδωρ βαφήσεται, καὶ ἀ-
κάθαρτον ἔσται ἕως ἑσπέρας, καὶ καθαρὸν ἔσται· καὶ πᾶν σκεῦος 33
ὀστράκινον, εἰς ὃ ἂν πέσῃ ἀπὸ τούτων ἔνδον, ὅσα ἐὰν ἔνδον ᾖ,
ἀκάθαρτα ἔσται καὶ αὐτὸ συντριβήσεται. Καὶ πᾶν βρῶμα, ὃ ἔσθε- 34
ται, εἰς ὃ ἐὰν ἐπέλθῃ ἐπ᾽ αὐτὸ ὕδωρ, ἀκάθαρτον ἔσται· καὶ πᾶν
ποτόν, ὃ πίνεται ἐν παντὶ ἀγγείῳ, ἀκάθαρτον ἔσται. Καὶ πᾶν ἐφ᾽ ὃ 35
ἐὰν πέσῃ ἀπὸ τῶν θνησιμαίων αὐτῶν ἐπ᾽ αὐτό, ἀκάθαρτον ἔσται·
κλίβανοι καὶ χυτρόποδες καθαιρεθήσονται· ἀκάθαρτα ταῦτά ἐστι,
καὶ ἀκάθαρτα (ταῦτα) ὑμῖν ἔσονται. Πλὴν πηγῶν ὑδάτων καὶ 36
λάκκου καὶ συναγωγῆς ὕδατος ἔσται καθαρόν· ὁ δὲ ἁπτόμενος τῶν 37
θνησιμαίων αὐτῶν, ἀκάθαρτος ἔσται. Ἐὰν δὲ ἐπιπέσῃ τῶν θνησι-
μαίων αὐτῶν ἐπὶ πᾶν σπέρμα σπόριμον, ὃ σπαρήσεται, καθαρόν
ἐστιν· ἐὰν δὲ ἐπιχυθῇ ὕδωρ ἐπὶ πᾶν σπέρμα, καὶ ἐπιπέσῃ τῶν 38
θνησιμαίων αὐτῶν, ἐπ᾽ αὐτό, ἀκάθαρτον ἔστιν ὑμῖν. Ἐὰν δὲ ἀπο- 39
θάνῃ ἀπὸ τῶν κτηνῶν, ἃ ἔστιν ὑμῖν τοῦτο φαγεῖν, ὁ ἁπτόμενος
τῶν θνησιμαίων αὐτῶν, ἀκάθαρτος ἔσται ἕως ἑσπέρας· καὶ ὁ ἐσθίων 40
ἀπὸ τῶν θνησιμαίων τούτων, πλυνεῖ τὰ ἱμάτια αὐτοῦ, (καὶ λού-
σεται ὕδατι), καὶ ἀκάθαρτος ἔσται ἕως ἑσπέρας· καὶ ὁ αἴρων ἀπὸ
θνησιμαίων αὐτῶν, πλυνεῖ τὰ ἱμάτια αὐτοῦ, (καὶ λούσεται ὕδατι,)
καὶ ἀκάθαρτος ἔσται ἕως ἑσπέρας. Καὶ πᾶν ἑρπετόν, ὃ ἕρπει ἐπὶ 41
τῆς γῆς, βδέλυγμα τοῦτο (ἔσται) ὑμῖν, οὐ βρωθήσεται. Καὶ πᾶς 42
ὁ πορευόμενος ἐπὶ κοιλίας, καὶ πᾶς ὁ πορευόμενος ἐπὶ τέσσαρα