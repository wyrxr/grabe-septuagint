ΚΕΦ. ΚΖ΄. ΚΗ΄. Ε Ξ Ο Δ Ο Σ 145
καὶ λαβέτωσάν σοι ἔλαιον ἐξ ἐλαίων ἀτρύγητον καθαρὸν κεκομ-
μένον εἰς φῶς, ἵνα καίηται λύχνος διαπαντός. Ἐν τῇ σκηνῇ τοῦ 21
μαρτυρίου, ἔξωθεν τοῦ καταπετάσματος τοῦ ἐπὶ τῆς διαθήκης, καύ-
σει αὐτὸ Ἀαρὼν καὶ οἱ υἱοὶ αὐτοῦ ἀφ᾿ ἑσπέρας ἕως πρωΐ, ἔ-
ναντι Κυρίου· νόμιμον αἰώνιον εἰς τὰς γενεὰς ὑμῶν παρὰ τῶν
υἱῶν Ἰσραήλ.

ΚΕΦ. ΚΗ΄. XXVIII.

ΚΑΙ σὺ προσαγάγου πρὸς σεαυτὸν τόν τε Ἀαρὼν τὸν ἀδελ- 1
φόν σου, καὶ τοὺς υἱοὺς αὐτοῦ ἐκ τῶν υἱῶν Ἰσραήλ, ἱερατεύειν
μοι, Ἀαρών, καὶ Ναδάβ, καὶ Ἀβιούδ, καὶ Ἐλεάζαρ, καὶ Ἰθά-
μαρ, τοὺς υἱοὺς Ἀαρών. Καὶ ποιήσεις στολὴν ἁγίαν Ἀαρὼν τῷ 2
ἀδελφῷ σου εἰς τιμὴν καὶ δόξαν. Καὶ σὺ λάλησον πᾶσι τοῖς σο- 3
φοῖς τῇ διανοίᾳ, οὓς ἐνέπλησα πνεύματος αἰσθήσεως· καὶ ποιή-
σουσι τὴν στολὴν τὴν ἁγίαν Ἀαρὼν εἰς τὸ ἅγιον, ἐν ᾗ ἱερατεύ-
σει μοι. Καὶ αὗται αἱ στολαί, ἃς ποιήσουσι· τὸ περιστήθιον, καὶ 4
τὴν ἐπωμίδα, καὶ τὸν ποδήρη, καὶ χιτῶνα κοσυμβωτόν, καὶ χί-
δαρίν, καὶ ζώνην· καὶ ποιήσουσι στολὰς ἁγίας Ἀαρὼν καὶ τοῖς
υἱοῖς αὐτοῦ εἰς τὸ ἱερατεύειν μοι. Καὶ αὐτοὶ λήψονται τὸ χρυ- 5
σίον, καὶ τὴν ὑάκινθον, καὶ τὴν πορφύραν, καὶ τὸ κόκκινον, καὶ
τὴν βύσσον· καὶ ποιήσουσι τὴν ἐπωμίδα ἐκ χρυσίου, καὶ ὑακίν- 6
θου, καὶ πορφύρας, καὶ κοκκίνου νενησμένου, καὶ ἐκ βύσσου κε-
χλωσμένης, ἔργον ὑφαντὸν ποικιλτοῦ. Δύο ἐπωμίδες ἔσονται αὐ- 7
τῷ συνέχουσαι (αὐτῷ) ἑτέρα τὴν ἑτέραν, ἐπὶ τοῖς δυσὶ μέρεσιν
ἐξηρτημέναι. Καὶ τὸ ὕφασμα τῶν ἐπωμίδων ὃ ἔστιν ἐπ᾿ αὐτῷ, 8
κατὰ τὴν ποίησιν ἐξ αὐτοῦ ἔσται ἐκ χρυσίου, καὶ ὑακίνθου, καὶ
πορφύρας, καὶ κοκκίνου διανενησμένου, καὶ βύσσου κεχλωσμένης.
Καὶ λήψῃ τοὺς δύο λίθους, λίθους σμαράγδου, καὶ γλύψεις ἐπ᾿ 9
αὐτοῖς τὰ ὀνόματα τῶν υἱῶν Ἰσραήλ· ἕξ ὀνόματα ἐπὶ τὸν λίθον 10
τὸν ἕνα, καὶ τὰ ἕξ ὀνόματα τὰ λοιπὰ ἐπὶ τὸν λίθον τὸν δεύτε-
ρον κατὰ τὰς γενέσεις αὐτῶν. Ἔργον λιθουργικῆς τέχνης, γλύμ- 11
μα σφραγῖδος διαγλύψεις τοὺς δύο λίθους (διαγλύψεις) ἐπὶ τοῖς
ὀνόμασι τῶν υἱῶν Ἰσραήλ· περικεκλωσμένους καὶ συνεφραγισμέ-
νους χρυσίῳ ποιήσεις αὐτούς. Καὶ θήσεις τοὺς δύο λίθους ἐπὶ τῶν 12
ὤμων τῆς ἐπωμίδος· (λίθοι μνημοσύνου εἰσὶ τοῖς υἱοῖς Ἰσραήλ.)
10