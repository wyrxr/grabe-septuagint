154
ΕΞΟΔΟΣ ΚΕΦ. ΛΑ΄. ΛΒ΄.
14 Καὶ φυλάξεσθε τὸ σάββατον, ἔτι ἅγιόν ἐστιν ὑμῖν· ὁ βεβηλῶν
    αὐτό, θανάτῳ θανατωθήσεται· πᾶς ὅστις ποιήσει ἐν αὐτῷ ἔργον,
15 ἐξολοθρευθήσεται ἡ ψυχὴ ἐκείνη ἐκ μέσου τοῦ λαοῦ αὐτῆς. Ἕξ
    ἡμέρας ποιήσεις ἔργα, τῇ δὲ ἡμέρᾳ τῇ ἑβδόμῃ σάββατα, ἀνάπαυ-
    σις ἁγία τῷ Κυρίῳ· πᾶς ὅστις ποιήσει ἔργον τῇ ἡμέρᾳ τοῦ σαβ-
16 βάτου, θανάτῳ θανατωθήσεται. Καὶ φυλάξουσιν οἱ υἱοὶ Ἰσραὴλ τὰ
17 σάββατα, ποιεῖν αὐτὰ εἰς τὰς γενεὰς αὐτῶν διαθήκη αἰώνιος. Ἐν
    ἐμοὶ καὶ τοῖς υἱοῖς Ἰσραὴλ σημεῖον ἐστιν αἰώνιον· ὅτι ἐν ἓξ ἡ-
    μέραις ἐποίησε Κύριος τόν τε οὐρανὸν καὶ τὴν γῆν, καὶ τῇ ἡμέρᾳ
18 τῇ ἑβδόμῃ ἐπαύσατο, καὶ κατέπαυσε. Καὶ ἔδωκε Μωσῇ, ἡνίκα
    κατέπαυσε λαλῶν πρὸς αὐτὸν ἐν τῷ ὄρει τῷ Σινᾷ, τὰς δύο πλά-
    κας τοῦ μαρτυρίου, πλάκας λιθίνας, γεγραμμένας τῷ δακτύλῳ
    τοῦ Θεοῦ.

ΚΕΦ. ΛΒ΄. XXXII.

1 Καὶ ἰδὼν ὁ λαός, ὅτι κεχρόνικε Μωσῆς καταβῆναι ἐκ τοῦ
    ὄρους, συνέστη ὁ λαὸς ἐπὶ Ἀαρών, καὶ ἔλεγον αὐτῷ· ἀνάστηθι,
    καὶ ποίησον ἡμῖν θεούς, οἳ προπορεύσονται ἡμῶν· ὁ γὰρ Μωσῆς
    οὗτος ὁ ἄνθρωπος, ὃς ἐξήγαγεν ἡμᾶς ἐκ γῆς Αἰγύπτου, οὐκ οἴ-
2 δαμεν τί γέγονεν αὐτῷ. Καὶ λέγει αὐτοῖς Ἀαρών· περιέλεσθε τὰ
    ἐνώτια τὰ χρυσᾶ τὰ ἐν τοῖς ὠσὶ τῶν γυναικῶν ὑμῶν καὶ θυγα-
3 τέρων, καὶ ἐνέγκατε πρός με. Καὶ περιείλαντο πᾶς ὁ λαὸς τὰ
    ἐνώτια τὰ χρυσᾶ τὰ ἐν τοῖς ὠσὶ τῶν γυναικῶν αὐτῶν, καὶ ἤνεγ-
4 καν πρὸς Ἀαρών. Καὶ ἐδέξατο ἐκ τῶν χειρῶν αὐτῶν, καὶ ἔπλα-
    σεν αὐτὰ ἐν γραφίδι, καὶ ἐποίησεν αὐτὸ μόσχον χωνευτόν. Καὶ εἶπαν·
5 οὗτοι οἱ θεοί σου Ἰσραήλ, οἵ τινες ἀνεβίβασάν σε ἐκ γῆς Αἰγύπτου. Καὶ
    ἰδὼν Ἀαρὼν ᾠκοδόμησε θυσιαστήριον κατέναντι αὐτοῦ, καὶ ἐκήρυ-
6 ξεν Ἀαρών, λέγων· ἑορτὴ Κυρίου αὔριον. Καὶ ὀρθρίσας τῇ ἐπαύ-
    ριον, ἀνεβίβασεν ὁλοκαυτώματα, καὶ προσήνεγκε θυσίαν σωτηρίου·
7 καὶ ἐκάθισεν ὁ λαὸς φαγεῖν καὶ πιεῖν, καὶ ἀνέστησαν παίζειν. Καὶ
    ἐλάλησε Κύριος πρὸς Μωσῆν, λέγων· βάδιζε, κατάβηθι τὸ τάχος
    ἐντεῦθεν· ἠνόμησε γὰρ ὁ λαός σου, οὓς ἐξήγαγες ἐκ γῆς Αἰγύπτου·
8 παρέβησαν ταχὺ ἐκ τῆς ὁδοῦ, ἧς ἐνετείλω αὐτοῖς· ἐποίησαν ἑαυ-
    τοῖς μόσχον, καὶ προσκεκυνήκασιν αὐτῷ, καὶ τεθύκασιν αὐτῷ, καὶ
    εἶπαν· οὗτοι οἱ θεοί σου Ἰσραήλ, οἵ τινες ἀνεβίβασάν σε · ἐκ γῆς