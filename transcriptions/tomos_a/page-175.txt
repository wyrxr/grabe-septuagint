160 ΕΞΟΔΟΣ ΚΕΦ ΛΔ΄. ΛΕ΄.
αἷμα θυσιάσματός μου· καὶ οὐ κοιμηθήσεται εἰς τὸ πρωὶ θυμία-
26 μα ἑορτῆς τοῦ πάσχα. Τὰ πρωτογεννήματα τῆς γῆς σου εἰςίσεις
εἰς τὸν οἶκον Κυρίου τοῦ Θεοῦ σου. Οὐχ ἐψήσεις ἄρνα ἐν γά-
27 λακτι μητρὸς αὐτοῦ. Καὶ εἶπε Κύριος πρὸς Μωυσῆν· γράφον σεαυ-
τῷ τὰ ῥήματα ταῦτα· ἐπὶ γὰρ τῶν λόγων τούτων τέθειμαί σοι
28 διαθήκην, καὶ τῷ Ἰσραήλ. Καὶ ἦν ἐκεῖ Μωυσῆς ἔναντι Κυρίου
τεσσαράκοντα ἡμέρας καὶ τεσσαράκοντα νύκτας· ἄρτον οὐκ ἔφαγε,
καὶ ὕδωρ οὐκ ἔπιε· καὶ ἔγραφεν ἐπὶ τῶν (δύο) πλακῶν τὰ ῥήμα-
29 τα ταῦτα τῆς διαθήκης, τοὺς δέκα λόγους. Ὡς δὲ κατέβαινε Μωυ-
σῆς ἀπὸ τοῦ ὄρους Σινᾶ, καὶ αἱ δύο πλάκες τῆς διαθήκης ἐπὶ τῶν
χειρῶν Μωυσῆ· καταβαίνοντος δὲ αὐτοῦ ἀπὸ τοῦ ὄρους, καὶ Μωυ-
σῆς οὐκ ᾔδει ὅτι δεδόξασται ἡ ὄψις τοῦ χρωτὸς τοῦ προσώπου
30 αὐτοῦ ἐν τῷ λαλεῖν αὐτὸν αὐτῷ. Καὶ ἴδεν Ἀαρὼν καὶ πάντες
οἱ υἱοὶ Ἰσραὴλ τὸν Μωυσῆν, καὶ ἦν δεδοξασμένη ἡ ὄψις τοῦ
31 χρωτὸς τοῦ προσώπου αὐτοῦ· καὶ ἐφοβήθησαν ἐγγίσαι αὐτῷ. Καὶ
ἐκάλεσεν αὐτοὺς Μωυσῆς, καὶ ἐπεστράφησαν πρὸς αὐτὸν Ἀαρὼν
καὶ πάντες οἱ ἄρχοντες τῆς συναγωγῆς· καὶ ἐλάλησε Μωυσῆς
32 πρὸς αὐτούς. Καὶ μετὰ ταῦτα προσῆλθον πρὸς αὐτὸν πάντες οἱ
υἱοὶ Ἰσραήλ· καὶ ἐνετείλατο αὐτοῖς πάντα, ὅσα ἐλάλησε Κύριος
33 πρὸς αὐτὸν ἐν τῷ ὄρει Σινᾶ. Καὶ ἐπειδὴ κατέπαυσε Μωυσῆς λα-
λῶν πρὸς αὐτοὺς, ἐπέθηκεν ἐπὶ τὸ πρόσωπον αὐτοῦ κάλυμμα.
34 Ἡνίκα δ᾿ ἂν εἰςεπορεύετο Μωυσῆς ἔναντι Κυρίου λαλεῖν αὐτῷ,
περιῃρεῖτο τὸ κάλυμμα ἕως τοῦ ἐκπορεύεσθαι· καὶ ἐξελθὼν ἐλά-
35 λει πᾶσι τοῖς υἱοῖς Ἰσραὴλ ὅσα ἐνετείλατο αὐτῷ Κύριος. Καὶ ἴδον
οἱ υἱοὶ Ἰσραὴλ τὸ πρόσωπον Μωυσῆ, ὅτι δεδόξασται· καὶ περιεί-
θηκε Μωυσῆς τὸ κάλυμμα ἐπὶ τὸ πρόσωπον αὐτοῦ, ἕως ἂν εἰ-
ςέλθῃ συλλαλεῖν αὐτῷ.

ΚΕΦ. ΛΕ΄. XXXV.

¶ **ΚΑΙ** συνήθροισε Μωυσῆς πᾶσαν τὴν συναγωγὴν υἱῶν Ἰσραὴλ,
καὶ εἶπε πρὸς αὐτούς· οὗτοι οἱ λόγοι, οὓς εἶπε Κύριος ποιῆσαι
2 αὐτούς. Ἕξ ἡμέρας ποιήσεις ἔργα, τῇ δὲ ἡμέρᾳ τῇ ἑβδόμῃ κατά-
παυσις, ἅγιον σάββατον, ἀνάπαυσις τῷ Κυρίῳ· πᾶς ὁ ποιῶν ἐν
3 αὐτῇ ἔργον, τελευτάτω. Οὐ καύσετε πῦρ ἐν πάσῃ κατοικίᾳ ὑμῶν
4 ἐν τῇ ἡμέρᾳ τῶν σαββάτων· ἐγὼ Κύριος. Καὶ εἶπε Μωυσῆς πρὸς