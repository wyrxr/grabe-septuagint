ΚΕΦ. ΚΒʹ. ΚΓʹ.             ΓΕΝΕΣΙΣ                          35
τὸ σπέρμα σου, ὡς τοὺς ἀστέρας τοῦ οὐρανοῦ, καὶ ὡς τὴν ἄμ-
μον τὴν παρὰ τὸ χεῖλος τῆς θαλάσσης, καὶ κληρονομήσει τὸ σπέρ-
μα σου τὰς πόλεις τῶν ὑπεναντίων· καὶ εὐλογηθήσονται ἐν τῷ 18
σπέρματί σου πάντα τὰ ἔθνη τῆς γῆς, ἀνθ᾿ ὧν ὑπήκουσας τῆς
ἐμῆς φωνῆς. Ἀπεστράφη δὲ Ἀβραὰμ πρὸς τοὺς παῖδας αὐτοῦ, καὶ 19
ἀναστάντες ἐπορεύθησαν ἅμα ἐπὶ τὸ φρέαρ τοῦ ὅρκου· καὶ κατώ-
κησεν Ἀβραὰμ ἐπὶ τῷ φρέατι τοῦ ὅρκου. Ἐγένετο δὲ μετὰ τὰ 20
ῥήματα ταῦτα, καὶ ἀνηγγέλη τῷ Ἀβραάμ, λέγοντες· Ἰδοὺ τέτοκε
Μελεχὰ καὶ αὐτὴ υἱοὺς τῷ Ναχὼρ τῷ ἀδελφῷ σου, τὸν Ὡζ πρω- 21
τότοκον, καὶ τὸν Βαὺξ ἀδελφὸν αὐτοῦ, καὶ τὸν Καμουὴλ πατέρα
Σύρων, καὶ τὸν Χασζάδ, καὶ τὸν Ἀζαῦ, καὶ τὸν Φαλδὰς, καὶ τὸν 22
Ἱελδὰφ, καὶ τὸν Βαθουὴλ· καὶ Βαθουὴλ ἐγέννησε τὴν Ῥεβέκκαν· 23
ὀκτὼ οὗτοι υἱοὶ, οὓς ἔτεκε Μελεχὰ τῷ Ναχὼρ τῷ ἀδελφῷ Ἀβραάμ.
Καὶ ἡ παλλακὴ αὐτοῦ ἡ ὄνομα Ῥεύμα, ἔτεκε καὶ αὐτὴ τὸν Τα- 24
βὲχ, καὶ τὸν Γαάμ, καὶ τὸν Τοχὸς, καὶ τὸν Μωχά.

ΚΕΦ. ΚΓʹ. ΧΧΙΙΙ.

ΕΓΕΝΕΤΟ δὲ ἡ ζωὴ Σάρρας ἔτη ἑκατὸν εἰκοσιεπτά, ἔτη ζωῆς 1
Σάρρας. Καὶ ἀπέθανε Σάρρα ἐν πόλει Ἀρβὸκ, ἥ ἐστιν ἐν τῷ κοι- 2
λώματι· αὕτη ἐστι Χεβρὼν ἐν γῇ Χαναάν. Ἦλθε δὲ Ἀβραὰμ κό-
ψασθαι Σάρραν, καὶ πενθῆσαι. Καὶ ἀνέστη Ἀβραὰμ ἀπὸ τοῦ νεκροῦ 3
αὐτοῦ, καὶ εἶπεν (Ἀβραὰμ) τοῖς υἱοῖς Χέτ, λέγων· πάροικος καὶ 4
παρεπίδημος ἐγώ εἰμι μεθ᾿ ὑμῶν· δότε οὖν μοι κτῆσιν τάφου μεθ᾿
ὑμῶν, καὶ θάψω τὸν νεκρόν μου ἀπ᾿ ἐμοῦ. Ἀπεκρίθησαν δὲ οἱ 5
υἱοὶ Χὲτ πρὸς Ἀβραάμ, λέγοντες· μὴ κύριε· ἄκουσον δὲ ἡμῶν. 6
βασιλεὺς παρὰ Θεοῦ σὺ εἶ ἐν ἡμῖν· ἐν τοῖς ἐκλεκτοῖς μνημείοις
ἡμῶν θάψον τὸν νεκρόν σου· οὐδεὶς γὰρ ἡμῶν τὸ μνημεῖον αὐτοῦ
κωλύσει ἀπὸ σοῦ, τοῦ θάψαι τὸν νεκρόν σου ἐκεῖ. Ἀναστὰς δὲ 7
Ἀβραὰμ προσεκύνησε τῷ λαῷ τῆς γῆς, τοῖς υἱοῖς Χέτ· καὶ ἐ- 8
λάλησε πρὸς αὐτοὺς Ἀβραάμ, λέγων· εἰ ἔχετε τῇ ψυχῇ ὑμῶν, ὡς
τε θάψαι τὸν νεκρόν μου ἀπὸ προσώπου μου, ἀκούσατέ μου, καὶ
λαλήσατε περὶ ἐμοῦ Ἔφρων τῷ τοῦ Σαὰρ, καὶ δότω μοι τὸ σπή- 9
λαιον τὸ διπλοῦν ὅ ἐστιν αὐτῷ, τὸ ὂν ἐν μερίδι τοῦ ἀγροῦ αὐτοῦ·
ἀργυρίου τοῦ ἀξίου δότω μοι αὐτὸ ἐν ὑμῖν εἰς κτῆσιν μνημείου.
Ἔφρων δὲ ἐκάθητο ἐν μέσῳ τῶν υἱῶν Χέτ. Ἀποκριθεὶς δὲ Ἔφρων 10
3*.