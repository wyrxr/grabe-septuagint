.28 Γ Ε Ν Ε Σ Ι Σ ΚΕΦ. ΙΗʹ. ΙΘʹ.
30 ἐὰν λαλήσω· ἐὰν δὲ εὑρεθῶσιν ἐκεῖ τριάκοντα; Καὶ εἶπεν· οὐ μὴ
31 ἀπολέσω, ἐὰν εὑρεθῶσιν ἐκεῖ τριάκοντα. Καὶ εἶπεν· ἐπειδὴ ἔχω
   λαλῆσαι πρὸς τὸν Κύριον, ἐὰν δὲ εὑρεθῶσιν ἐκεῖ εἴκοσι; Καὶ εἶ-
32 πεν· οὐ μὴ ἀπολέσω ἕνεκεν τῶν εἴκοσι; Καὶ εἶπε· μή τι Κύριε,
   ἐὰν λαλήσω ἔτι ἅπαξ· ἐὰν δὲ εὑρεθῶσιν ἐκεῖ δέκα; Καὶ εἶπεν· οὐ
33 μὴ ἀπολέσω ἕνεκεν τῶν δέκα. Ἀπῆλθε δὲ Κύριος, ὡς ἐπαύσατο
   λαλῶν τῷ Ἀβραάμ· καὶ Ἀβραὰμ ἀπέστρεψεν εἰς τὸν τόπον αὐτοῦ.

ΚΕΦ. ΙΘʹ. ΧΙΧ.

1 Ἦλθον δὲ οἱ δύο ἄγγελοι εἰς Σόδομα ἑσπέρας· Λὼτ δὲ
   ἐκάθητο παρὰ τὴν πύλην Σοδόμων. Ἰδὼν δὲ Λὼτ, ἀνέστη εἰς
   συνάντησιν αὐτοῖς, καὶ προσεκύνησε τῷ προσώπῳ ἐπὶ τὴν γῆν,
2 καὶ εἶπεν· Ἰδοὺ κύριοι, ἐκκλίνατε πρὸς τὸν οἶκον τοῦ παιδὸς ὑμῶν,
   καὶ καταλύσατε, καὶ νίψατε τοὺς πόδας ὑμῶν, καὶ ὀρθρίσαντες
   ἀπελεύσεσθε εἰς τὴν ὁδὸν ὑμῶν. Εἶπαν δέ· οὐχὶ, ἀλλ’ ἢ ἐν τῇ
3 πλατείᾳ καταλύσομεν. Καὶ παρεβιάζετο αὐτοὺς, καὶ ἐξέκλιναν πρὸς
   αὐτὸν, καὶ εἰσῆλθον εἰς τὴν οἰκίαν αὐτοῦ· καὶ ἐποίησεν αὐτοῖς πό-
4 τον, καὶ ἀζύμους ἔπεψεν αὐτοῖς, καὶ ἔφαγον. Πρὸ τοῦ κοιμηθῆ-
   ναι, καὶ οἱ ἄνδρες τῆς πόλεως οἱ Σοδομῖται περιεκύκλωσαν τὴν
5 οἰκίαν ἀπὸ νεανίσκου ἕως πρεσβυτέρου, ἅπας ὁ λαὸς ἅμα. Καὶ
   ἐξεκαλοῦντο τὸν Λὼτ, καὶ ἔλεγον πρὸς αὐτόν· ποῦ εἰσιν οἱ ἄν-
   δρες οἱ εἰσελθόντες πρὸς σὲ τὴν νύκτα; ἐξάγαγε αὐτοὺς πρὸς
6 ἡμᾶς, ἵνα συγγενώμεθα αὐτοῖς. Ἐξῆλθε δὲ Λὼτ πρὸς αὐτοὺς πρὸς
7 τὸ πρόθυρον, καὶ τὴν θύραν προσέρωξεν ὀπίσω αὐτοῦ. Εἶπε δὲ πρὸς
8 αὐτούς· μηδαμῶς ἀδελφοὶ, μὴ πονηρεύσησθε. Εἰσὶ δέ μοι δύο θυ-
   γατέρες, αἳ οὐκ ἔγνωσαν ἄνδρα· ἐξάξω αὐτὰς πρὸς ὑμᾶς, καὶ χρή-
   σασθε αὐταῖς, καθὰ ἀρέσκῃ ὑμῖν· μόνον εἰς τοὺς ἄνδρας τούτους
   μὴ ποιήσητε μηδὲν ἄδικον, οὗ εἵνεκεν εἰσῆλθον ὑπὸ τὴν σκέπην
9 τῶν δοκῶν μου. Εἶπαν δέ· ἀπόστα ἐκεῖ· εἰσῆλθες παροικεῖν, μὴ
   καὶ κρίσιν κρῖναι; νῦν οὖν σε κακώσομεν μᾶλλον ἢ ἐκείνους. Καὶ
   παρεβιάζοντο τὸν ἄνδρα τὸν Λὼτ σφόδρα, καὶ ἤγγισαν συντρῖψαι
10 τὴν θύραν. Ἐκτείναντες δὲ οἱ ἄνδρες τὰς χεῖρας, εἰσεσπάσαντο
   τὸν Λὼτ πρὸς ἑαυτοὺς εἰς τὸν οἶκον, καὶ τὴν θύραν τοῦ οἴκου
11 ἀπέκλεισαν· τοὺς δὲ ἄνδρας τοὺς ὄντας ἐπὶ τῆς θύρας τοῦ οἴκου,
   ἐπάταξαν ἐν ἀορασίᾳ, ἀπὸ μικροῦ ἕως μεγάλου· καὶ παρελύθη-