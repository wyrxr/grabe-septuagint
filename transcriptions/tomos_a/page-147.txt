132 ΕΞΟΔΟΣ ΚΕΦ. Κʹ. ΚΑʹ.
22 ὁ Θεός. Εἶπε δὲ Κύριος πρὸς Μωσῆν· τάδε ἐρεῖς τῷ οἴκῳ Ἰσ-
    κὼβ, καὶ ἀναγγελεῖς τοῖς υἱοῖς Ἰσραήλ· ὑμεῖς ἑωράκατε, ὅτι ἐκ
23 τοῦ οὐρανοῦ λελάληκα πρὸς ὑμᾶς. Οὐ ποιήσετε ἑαυτοῖς θεοὺς ἀρ-
24 γυροῦς, καὶ θεοὺς χρυσοῦς οὐ ποιήσετε ὑμῖν αὐτοῖς. Θυσιαστήριον
    ἐκ γῆς ποιήσετέ μοι, καὶ θύσετε ἐπ᾿ αὐτὸ τὰ ὁλοκαυτώματα ὑ-
    μῶν, καὶ τὰ σωτήρια ὑμῶν, τὰ πρόβατα καὶ τοὺς μόσχους ὑμῶν ἐν
    παντὶ τόπῳ, οὗ ἐὰν ἐπονομάσω τὸ ὄνομά μου ἐκεῖ, καὶ ἥξω πρὸς
25 σε, καὶ εὐλογήσω σε. Ἐὰν δὲ θυσιαστήριον ἐκ λίθων ποιῆς μοι,
    οὐκ οἰκοδομήσεις αὐτοὺς τμητούς· τὸ γὰρ ἐγχειρίδιόν σου ἐπιβέβλη-
26 κας ἐπ᾿ αὐτὸ, καὶ μεμίανται. Οὐκ ἀναβήσῃ ἐν ἀναβαθμίσι ἐπὶ τὸ θυ-
    σιαστήριόν μου, ὅπως μὴ ἀποκαλύψῃς τὴν ἀσχημοσύνην σου ἐπ᾿ αὐτοῦ.

ΚΕΦ. ΚΑ. ΧΧΙ.

1 ΚΑΙ ταῦτα τὰ δικαιώματα, ἃ παραθήσεις ἐνώπιον αὐτῶν.
2 Ἐὰν κτήσῃ παῖδα Ἑβραῖον, ἓξ ἔτη δουλεύσει σοι· τῷ δὲ ἔτει τῷ
3 ἑβδόμῳ ἐξαποστελεῖς αὐτὸν ἐλεύθερον δωρεάν. Ἐὰν αὐτὸς μόνος
    εἰσέλθῃ, καὶ μόνος ἐξελεύσεται· ἐὰν δὲ γυνὴ συνεισέλθῃ μετ᾿ αὐτοῦ,
4 καὶ ἡ γυνὴ αὐτοῦ ἐξελεύσεται μετ᾿ αὐτοῦ. Ἐὰν δὲ ὁ κύριος δῷ
    αὐτῷ γυναῖκα, καὶ τέκνῃ αὐτῷ υἱοὺς ἢ θυγατέρας, ἡ γυνὴ καὶ
    τὰ παιδία ἔσται τῷ κυρίῳ αὐτῆς, αὐτὸς δὲ μόνος ἐξελεύσεται.
5 Ἐὰν δὲ ἀποκριθεὶς εἴπῃ ὁ παῖς· ἠγάπηκα τὸν κύριόν μου, καὶ
    τὴν γυναῖκά μου, καὶ τὰ παιδία μου, οὐκ ἀποτρέχω ἐλεύθερος·
6 προσάξει αὐτὸν ὁ κύριος αὐτοῦ πρὸς τὸ κριτήριον τοῦ Θεοῦ, καὶ
    τότε προσάξει αὐτὸν πρὸς τὴν θύραν ἐπὶ τὸν σταθμὸν, καὶ τρυ-
    πήσει αὐτοῦ ὁ κύριος τὸ οὖς τῷ ὀπητίῳ, καὶ δουλεύσει αὐτῷ εἰς
7 τὸν αἰῶνα. Ἐὰν δέ τις ἀποδῶται τὴν ἑαυτοῦ θυγατέρα οἰκέτιν,
8 οὐκ ἀπελεύσεται ὥσπερ ἀποτρέχουσιν αἱ δοῦλαι. Ἐὰν δὲ μὴ εὐα-
    ρεστήσῃ τῷ κυρίῳ αὐτῆς, ἣν οὐ καθωμολογήσατο αὐτὴν, ἀπολυ-
    τρώσει αὐτήν· ἔθνει δὲ ἀλλοτρίῳ οὐ κύριός ἐστι πωλεῖν αὐτὴν,
9 ὅτι ἠθέτησεν ἐν αὐτῇ. Ἐὰν δὲ τῷ υἱῷ καθωμολογήσηται αὐτὴν,
10 κατὰ τὸ δικαίωμα τῶν θυγατέρων ποιήσει αὐτῇ. Ἐὰν δὲ ἄλλην
    λάβῃ αὐτῷ, τὰ δέοντα καὶ τὸν ἱματισμὸν καὶ τὴν ὁμιλίαν αὐτῆς
11 οὐκ ἀποστερήσει. Ἐὰν δὲ τὰ τρία ταῦτα μὴ ποιήσῃ αὐτῇ, ἐξε-
12 λεύσεται δωρεὰν ἄνευ ἀργυρίου. Ἐὰν δὲ πατάξῃ τις τινὰ, καὶ ἀ-
13 ποθάνῃ, θανάτῳ θανατούσθω. Ὁ δὲ οὐχ ἑκὼν, ἀλλ᾿ ὁ Θεὸς πα-