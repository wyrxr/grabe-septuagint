ΚΕΦ. ΙΕ΄. ΙϚ΄.            ΓΕΝΕΣΙΣ                 23
αἶγα τριετίζουσαν, καὶ κριὸν τριετίζοντα, καὶ τρυγόνα, καὶ περι-
στεράν. Ἔλαβε δὲ αὐτῷ πάντα ταῦτα, καὶ διεῖλεν αὐτὰ μέσα, καὶ 10
ἔθηκεν αὐτὰ ἀντιπρόσωπα ἀλλήλοις· τὰ δὲ ὄρνεα οὐ διεῖλε. Κα- 11
τέβη δὲ ὄρνεα ἐπὶ τὰ σώματα, τὰ διχοτομήματα αὐτῶν· καὶ συ-
νεκάθισεν αὐτοῖς Ἄβραμ. Περὶ δὲ ἡλίου δυσμὰς ἔκστασις ἐπέπεσε 12
τῷ Ἄβραμ, καὶ ἰδοὺ φόβος σκοτεινὸς μέγας ἐκπίπτει αὐτῷ. Καὶ 13
ἐῤῥέθη πρὸς Ἄβραμ· γινώσκων γνώσῃ ὅτι πάροικον ἔσται τὸ σπέρ-
μα σου ἐν γῇ οὐκ ἰδίᾳ, καὶ κακώσουσιν αὐτό, καὶ δουλώσουσιν
αὐτούς, καὶ ταπεινώσουσιν αὐτοὺς τετρακόσια ἔτη. Τὸ δὲ ἔθνος ᾧ 14
ἐὰν δουλεύσωσι, κρινῶ ἐγὼ μετὰ δὲ ταῦτα ἐξελεύσονται · ὧδε με-
τὰ ἀποσκευῆς πολλῆς. Σὺ δὲ ἀπελεύσῃ πρὸς τοὺς πατέρας σου 15
μετ᾽ εἰρήνης, ταφεὶς ἐν γήρει καλῷ. Τετάρτῃ δὲ γενεᾷ ἀποστρα- 16
φήσονται ὧδε· οὔπω γὰρ ἀναπεπλήρωνται αἱ ἁμαρτίαι τῶν Ἀ-
μοῤῥαίων ἕως τοῦ νῦν. Ἐπεὶ δὲ ἐγένετο ὁ ἥλιος πρὸς δυσμάς, 17
φλὸξ ἐγένετο· καὶ ἰδοὺ κλίβανος καπνιζόμενος καὶ λαμπάδες πυρός,
αἳ διῆλθον ἀνὰ μέσον τῶν διχοτομημάτων τούτων. Ἐν τῇ ἡμέρᾳ 18
ἐκείνῃ διέθετο Κύριος τῷ Ἄβραμ διαθήκην, λέγων· τῷ σπέρματί
σου δώσω τὴν γῆν ταύτην, ἀπὸ τοῦ ποταμοῦ Αἰγύπτου ἕως τοῦ
ποταμοῦ τοῦ μεγάλου Εὐφράτου· τοὺς Κεναίους, καὶ τοὺς Κε- 19
νεζαίους, καὶ τοὺς Κεδμωναίους, καὶ τοὺς Χετταίους, καὶ τοὺς 20
Φερεζαίους, καὶ τοὺς Ῥαφαείν, καὶ τοὺς Ἀμοῤῥαίους, καὶ τοὺς
Χαναναίους, (καὶ τοὺς Εὐαίους,) καὶ τοὺς Γεργεσαίους, καὶ τοὺς
Ἰεβουσαίους.

ΚΕΦ. ΙϚ΄. XVI.

ΣΑΡΑ δὲ ἡ γυνὴ Ἄβραμ οὐκ ἔτικτεν αὐτῷ· ἦν δὲ αὐτῇ παι- 1
δίσκη Αἰγυπτία, ᾗ ὄνομα Ἄγαρ. Εἶπε δὲ Σάρα πρὸς Ἄβραμ. 2
Ἰδοὺ συνέκλεισέ με Κύριος, τοῦ μὴ τίκτειν· εἴσελθε οὖν πρὸς τὴν
παιδίσκην μου, ἵνα τεκνοποιήσω ἐξ αὐτῆς· ὑπήκουσε δὲ Ἄβραμ .
τῆς φωνῆς Σάρας. Καὶ λαβοῦσα Σάρα ἡ γυνὴ Ἄβραμ Ἄγαρ τὴν 3
Αἰγυπτίαν τὴν ἑαυτῆς παιδίσκην, μετὰ δέκα ἔτη τοῦ οἰκῆσαι Ἄ-
βραμ ἐν γῇ Χαναάν, καὶ ἔδωκεν αὐτὴν τῷ Ἄβραμ ἀνδρὶ αὐτῆς
αὐτῷ γυναῖκα. Καὶ εἰσῆλθε πρὸς Ἄγαρ, καὶ συνέλαβε· καὶ ἴδεν 4.
ὅτι ἐν γαστρὶ ἔχει, καὶ ἠτιμάσθη ἡ κυρία ἐναντίον αὐτῆς. Εἶπε δὲ 5
Σάρα πρὸς Ἄβραμ· ἀδικοῦμαι ἐκ σου. Ἐγὼ ἔδωκα τὴν παιδίσκην