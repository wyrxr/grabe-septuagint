ΚΕΦ. ΜΖ´. ΓΕΝΕΣΙΣ 89
σίτου οὐ ἠγόραζον, καὶ ἐσιτομέτρει αὐτοῖς· καὶ εἰσήνεγκεν Ἰωσὴφ
πᾶν τὸ ἀργύριον εἰς τὸν οἶκον Φαραώ. Καὶ ἐξέλιπε τὸ ἀργύριον 15
ἐκ γῆς Αἰγύπτου, καὶ ἐκ γῆς Χαναάν· ἦλθον δὲ πάντες οἱ Αἰ-
γύπτιοι πρὸς Ἰωσήφ, λέγοντες· δὸς ἡμῖν ἄρτους, καὶ ἵνατὶ ἀπο-
θνήσκομεν ἐναντίον σου; ἐκλέλοιπε γὰρ τὸ ἀργύριον (ἡμῶν). Εἶπε 16
δὲ αὐτοῖς Ἰωσήφ· φέρετε τὰ κτήνη ὑμῶν, καὶ δώσω ὑμῖν ἄρτους
ἀντὶ τῶν κτηνῶν ὑμῶν, εἰ ἐκλέλοιπε τὸ ἀργύριον (ὑμῶν). Ἤγα- 17
γον δὲ τὰ κτήνη αὐτῶν πρὸς Ἰωσήφ, καὶ ἔδωκεν αὐτοῖς Ἰωσὴφ
ἄρτους ἀντὶ τῶν ἵππων, καὶ ἀντὶ τῶν προβάτων, καὶ ἀντὶ τῶν
βοῶν, καὶ ἀντὶ τῶν ὄνων· καὶ ἐξέθρεψεν αὐτοὺς ἐν ἄρτοις ἀντὶ
πάντων τῶν κτηνῶν αὐτῶν ἐν τῷ ἐνιαυτῷ ἐκείνῳ. Ἐξῆλθε δὲ 18
τὸ ἔτος ἐκεῖνο, καὶ ἦλθον πρὸς αὐτὸν ἐν τῷ ἔτει τῷ δευτέρῳ,
καὶ εἶπαν αὐτῷ· μὴ ποτε ἐκτριβῶμεν ἀπὸ τοῦ κυρίου ἡμῶν; εἰ
γὰρ ἐκλέλοιπε τὸ ἀργύριον καὶ τὰ ὑπάρχοντα καὶ τὰ κτήνη πρὸς
σε τὸν κύριον ἡμῶν, καὶ οὐχ ὑπολείπεται ἐναντίον τοῦ κυρίου ἡ-
μῶν, ἀλλ᾿ ἢ τὸ ἴδιον σῶμα καὶ ἡ γῆ ἡμῶν. Ἵνα οὖν μὴ ἀπο- 19
θάνωμεν ἐναντίον σου, καὶ ἡ γῆ ἐρημωθῇ, κτῆσαι ἡμᾶς καὶ τὴν
γῆν ἡμῶν ἀντὶ ἄρτων, καὶ ἐσόμεθα ἡμεῖς καὶ ἡ γῆ ἡμῶν παῖδες
τῷ Φαραώ· δὸς σπέρματα, ἵνα σπείρωμεν, καὶ ζήσωμεν, καὶ μὴ
ἀποθάνωμεν, καὶ ἡ γῆ οὐχ ἐρημωθήσεται. Καὶ ἐκτήσατο Ἰωσὴφ 20
πᾶσαν τὴν γῆν τῶν Αἰγυπτίων τῷ Φαραώ· ἀπέδοντο γὰρ οἱ Αἰ-
γύπτιοι τὴν γῆν αὐτῶν τῷ Φαραώ· ἐπεκράτησε γὰρ ὁ λιμὸς αὐ-
τῶν· καὶ ἐγένετο ἡ γῆ τῷ Φαραώ. Καὶ τὸν λαὸν κατεδουλώσατο 21
αὐτῶν εἰς παῖδας, ἀπ᾿ ἄκρων ὁρίων Αἰγύπτου καὶ ἕως τῶν ἄ-
κρων. Χωρὶς τῆς γῆς τῶν ἱερέων μόνον οὐκ ἐκτήσατο Ἰωσήφ· 22
ἐν δόσει γὰρ ἔδωκε δόματα τοῖς ἱερεῦσι Φαραώ, καὶ ἤσθιον τὴν
δόσιν, ἣν ἔδωκεν αὐτοῖς Φαραώ· διὰ τοῦτο οὐκ ἀπέδοντο τὴν γῆν
αὐτῶν. Εἶπε δὲ Ἰωσὴφ πᾶσι τοῖς Αἰγυπτίοις· Ἰδοὺ κέκτημαι ὑμᾶς 23
καὶ τὴν γῆν ὑμῶν σήμερον τῷ Φαραώ· λάβετε ἑαυτοῖς σπέρματα,
καὶ σπείρατε τὴν γῆν. Καὶ ἔσται τὰ γενήματα αὐτῆς, καὶ δώσετε 24
τὸ πέμπτον μέρος τῷ Φαραώ· τὰ δὲ τέσσαρα μέρη ἔσται ὑμῖν
αὐτοῖς εἰς σπέρματα τῇ γῇ, καὶ εἰς βρῶσιν ὑμῖν, καὶ πᾶσι τοῖς
ἐν τοῖς οἴκοις ὑμῶν. Καὶ εἶπαν· σέσωκας ἡμᾶς, εὕρομεν χάριν 25
ἐναντίον τοῦ κυρίου ἡμῶν, καὶ ἐσόμεθα παῖδες τῷ Φαραώ. Καὶ 26
ἔθετο αὐτοῖς Ἰωσὴφ εἰς πρόσταγμα ἕως τῆς ἡμέρας ταύτης ἐπὶ
γῆς Αἰγύπτου, ἀποπεμπτοῦν τῷ Φαραώ· χωρὶς τῆς γῆς τῶν ἱε-