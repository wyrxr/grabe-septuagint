228
ΛΕΥΙΤΙΚΟΝ ΚΕΦ. ΚΖ.
28 Πᾶν δὲ ἀνάθεμα, ὃ ἐὰν ἀναθῇ ἄνθρωπος τῷ Κυρίῳ ἀπὸ πάν-
των ὅσα αὐτῷ ἐστιν, ἀπὸ ἀνθρώπου ἕως κτήνους, καὶ ἀπὸ ἀγροῦ
κατασχέσεως αὐτοῦ, οὐκ ἀποδώσεται, οὐδὲ λυτρώσεται· πᾶν ἀνά-
29 θεμα ἅγιον ἁγίων ἔσται τῷ Κυρίῳ. Καὶ πᾶν ἀνάθεμα ὃ ἐὰν ἀ-
νατεθῇ ἀπὸ τῶν ἀνθρώπων, οὐ λυτρώσεται, ἀλλὰ θανάτῳ θανα-
30 τωθήσεται. Πᾶσα δεκάτη τῆς γῆς ἀπὸ τοῦ σπέρματος τῆς γῆς
καὶ τοῦ καρποῦ τοῦ ξυλίνου, τῷ Κυρίῳ ἐστίν· ἅγιον τῷ Κυρίῳ.
31 Ἐὰν δὲ λυτρῶται λύτρῳ ἄνθρωπος τὴν δεκάτην αὐτοῦ, τὸ ἐπί-
32 πεμπτον αὐτοῦ προσθήσει πρὸς αὐτό, καὶ ἔσται αὐτῷ. Καὶ πᾶσα
δεκάτη βοῶν καὶ προβάτων, καὶ πᾶν ὃ ἐὰν ἔλθῃ ἐν τῷ ἀριθμῷ
33 ὑπὸ τὴν ῥάβδον τὸ δέκατον, ἔσται ἅγιον τῷ Κυρίῳ. Οὐκ ἐπι-
σκέψεται ἀναμέσον καλοῦ καὶ πονηροῦ, οὐκ ἀλλάξεις καλὸν πο-
νηρῷ· ἐὰν δὲ ἀλλάσσων ἀλλάξεις αὐτό, καὶ τὸ ἄλλαγμα αὐτοῦ
34 ἔσται ἅγιον, οὐ λυτρωθήσεται. Αὗται εἰσιν αἱ ἐντολαί, ἃς ἐνε-
τείλατο Κύριος τῷ Μωυσῇ πρὸς τοὺς υἱοὺς Ἰσραὴλ ἐν τῷ ὄρει
Σινᾶ.

ΛΕΥΙΤΙΚΟΝ.