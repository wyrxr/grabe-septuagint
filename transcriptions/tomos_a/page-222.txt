ΚΕΦ. ΙΗʹ.
ΛΕΥΙΤΙΚΟΝ 207
θαρτος ἔσται ἕως ἑσπέρας, καὶ καθαρὸς ἔσται· ἐὰν δὲ μὴ πλύνη 16
τὰ ἱμάτια, καὶ τὸ σῶμα αὐτοῦ μὴ λούσηται ὕδατι, καὶ λήψεται
ἀνόμημα αὐτοῦ.

ΚΕΦ. ΙΗʹ. XVIII.

1 ΚΑΙ εἶπε Κύριος πρὸς Μωυσῆν, λέγων· λάλησον τοῖς υἱοῖς 2
Ἰσραήλ, καὶ ἐρεῖς πρὸς αὐτούς· ἐγὼ Κύριος ὁ Θεὸς ὑμῶν· κα- 3
τὰ τὰ ἐπιτηδεύματα γῆς Αἰγύπτου, ἐν ᾗ κατῳκήσατε ἐπ᾿ αὐτῆς,
οὐ ποιήσετε, καὶ κατὰ τὰ ἐπιτηδεύματα γῆς Χαναάν, εἰς ἣν
ἐγὼ εἰσάγω ὑμᾶς ἐκεῖ, οὐ ποιήσετε, καὶ ἐν τοῖς νομίμοις αὐ-
τῶν οὐ πορεύσεσθε· τὰ κρίματά μου ποιήσετε, καὶ τὰ προστάγμα- 4
τά μου φυλάξεσθε, πορεύεσθαι ἐν αὐτοῖς· ἐγὼ Κύριος ὁ Θεὸς
ὑμῶν. Καὶ φυλάξασθε πάντα τὰ προστάγματά μου, καὶ πάντα τὰ 5
κρίματά μου, καὶ ποιήσετε αὐτά· ἃ ποιήσας αὐτὰ ἄνθρωπος, ζήσε-
ται ἐν αὐτοῖς· ἐγὼ Κύριος ὁ Θεὸς ὑμῶν. Ἄνθρωπος ἄνθρωπος 6
πρὸς πάντα οἰκεῖον σαρκὸς αὐτοῦ οὐ προσελεύσεται, ἀποκαλύψαι
ἀσχημοσύνην· ἐγὼ Κύριος. Ἀσχημοσύνην πατρός σου καὶ ἀσχη- 7
μοσύνην μητρός σου οὐκ ἀποκαλύψεις· μήτηρ γάρ σου ἐστί, (καὶ)
οὐκ ἀποκαλύψεις τὴν ἀσχημοσύνην αὐτῆς. Ἀσχημοσύνη γυναικὸς 8
πατρός σου οὐκ ἀποκαλύψεις· ἀσχημοσύνη πατρός σου ἐστίν. Ἀ- 9
σχημοσύνην τῆς ἀδελφῆς σου ἐκ πατρός σου ἢ ἐκ μητρός σου,
ἐνδογενοῦς ἢ γεγεννημένης (ἢ) ἔξω, οὐκ ἀποκαλύψεις ἀσχημο-
σύνην αὐτῶν. Ἀσχημοσύνην θυγατρὸς υἱοῦ σου ἢ θυγατρὸς θυγα- 10
τρός σου οὐκ ἀποκαλύψεις τὴν ἀσχημοσύνην αὐτῶν, ὅτι σὴ ἀσχη-
μοσύνη ἐστίν. Ἀσχημοσύνην θυγατρὸς γυναικὸς πατρός σου οὐκ 11
ἀποκαλύψεις· ὁμοπατρία ἀδελφή σου ἐστίν, οὐκ ἀποκαλύψεις τὴν
ἀσχημοσύνην αὐτῆς. Ἀσχημοσύνην ἀδελφῆς πατρός σου οὐκ ἀπο- 12
καλύψεις· οἰκεία γὰρ πατρός σου ἐστίν. Ἀσχημοσύνην ἀδελφῆς 13
μητρός σου οὐκ ἀποκαλύψεις· οἰκεία γὰρ μητρός σου ἐστίν. Ἀσχημο- 14
σύνην ἀδελφοῦ τοῦ πατρός σου οὐκ ἀποκαλύψεις, καὶ πρὸς τὴν γυναῖκα
αὐτοῦ οὐκ εἰσελεύσῃ· συγγενὴς γάρ σου ἐστίν. Ἀσχημοσύνην νύμ- 15
φης σου οὐκ ἀποκαλύψεις· γυνὴ γὰρ υἱοῦ σου ἐστίν, οὐκ ἀπο-
καλύψεις τὴν ἀσχημοσύνην αὐτῆς. Ἀσχημοσύνην γυναικὸς ἀδελφοῦ 16
σου οὐκ ἀποκαλύψεις· ἀσχημοσύνη (γὰρ) ἀδελφοῦ σου ἐστίν. Ἀσχη- 17
μοσύνην γυναικός, καὶ θυγατρὸς αὐτῆς. οὐκ ἀποκαλύψεις· τὴν