ΚΕΦ. ΚΖ΄. ΛΕΥΙΤΙΚΟΝ 227
αὐτοῦ ἅγιον. ᾽Εὰν δὲ πᾶν κτῆνος ἀκάθαρτον, ἀφ᾽ ὧν οὐ προσφέ- 11
ρεται ἀπ᾿ αὐτῶν δῶρον τῷ Κυρίῳ, στήσει τὸ κτῆνος ἐναντίον τοῦ
ἱερέως, καὶ τιμήσει αὐτὸ ὁ ἱερεὺς ἀναμέσον καλοῦ καὶ ἀναμέσον 12
πονηροῦ· καὶ καθότι ἂν τιμήσηται ὁ ἱερεύς, οὕτω στήσεται. ᾽Εὰν 13
δὲ λυτρούμενος λυτρώσηται αὐτό, προσθήσει τὸ ἐπίπεμπτον πρὸς
τὴν τιμὴν αὐτοῦ. Καὶ ἄνθρωπος ὃς ἂν ἁγιάσει τὴν οἰκίαν αὐτοῦ 14
ἅγιον τῷ Κυρίῳ, καὶ τιμήσεται αὐτὴν ὁ ἱερεὺς ἀναμέσον καλῆς
καὶ ἀναμέσον πονηρᾶς· ὡς ἂν τιμήσηται αὐτὴν ὁ ἱερεύς, οὕτω
σταθήσεται. ᾽Εὰν δὲ ὁ ἁγιάσας αὐτὴν λυτρώσηται τὴν οἰκίαν αὑ- 15
τοῦ, προσθήσει ἐπ᾿ αὐτὸ τὸ ἐπίπεμπτον τοῦ ἀργυρίου τῆς τιμῆς,
καὶ ἔσται αὐτῷ. ᾽Εὰν δὲ ἀπὸ τοῦ ἀγροῦ τῆς κατασχέσεως αὐτοῦ 16
ἁγιάσῃ ἄνθρωπος τῷ Κυρίῳ, καὶ ἔσται ἡ τιμὴ κατὰ τὸν σπόρον
αὐτοῦ, χόρου κριθῶν πεντήκοντα δίδραχμα ἀργυρίου. ᾽Εὰν δὲ ἀπὸ 17
τοῦ ἐνιαυτοῦ τῆς ἀφέσεως ἁγιάσῃ τὸν ἀγρὸν αὐτοῦ, κατὰ τὴν τι-
μὴν αὐτοῦ στήσεται. ᾽Εὰν δὲ ἔσχατον μετὰ τὴν ἄφεσιν ἁγιάσῃ 18
τὸν ἀγρὸν αὐτοῦ, προσλογιεῖται αὐτῷ ὁ ἱερεὺς τὸ ἀργύριον ἐπὶ τὰ
ἔτη τὰ ἐπίλοιπα ἕως εἰς τὸν ἐνιαυτὸν τῆς ἀφέσεως, καὶ ἀνθυ-
φαιρεθήσεται ἀπὸ τῆς συντιμήσεως αὐτοῦ. ᾽Εὰν δὲ λυτρούμενος 19
λυτρῶται τὸν ἀγρὸν ὁ ἁγιάσας αὐτόν, προσθήσει τὸ ἐπίπεμπτον
τοῦ ἀργυρίου πρὸς τὴν τιμὴν αὐτοῦ, καὶ ἔσται αὐτῷ. ᾽Εὰν δὲ μὴ 20
λυτρῶται τὸν ἀγρόν, καὶ ἀποδῶται τὸν ἀγρὸν ἀνθρώπῳ ἑτέρῳ,
οὐκέτι μὴ λυτρώσεται αὐτόν· ἀλλ᾿ ἔσται ὁ ἀγρὸς ἐξεληλυθίας 21
τῆς ἀφέσεως ἅγιος τῷ Κυρίῳ, ὥσπερ ἡ γῆ ἀφωρισμένη· τῷ ἱερεῖ
ἔσται κατάσχεσις αὐτοῦ. ᾽Εὰν δὲ ἀπὸ τοῦ ἀγροῦ οὗ κέκτηται, ὃς 22
οὐκ ἔστιν ἀπὸ τοῦ ἀγροῦ τῆς κατασχέσεως αὐτοῦ, ἁγιάσῃ τῷ
Κυρίῳ, λογιεῖται πρὸς αὐτὸν ὁ ἱερεὺς τὸ τέλος τῆς τιμῆς ἐκ τοῦ 23
ἐνιαυτοῦ τῆς ἀφέσεως, καὶ ἀποδώσει τὴν τιμὴν ἐν τῇ ἡμέρᾳ ἐ-
κείνη ἅγιον τῷ Κυρίῳ· καὶ ἐν τῷ ἐνιαυτῷ τῆς ἀφέσεως ἀποδο- 24
θήσεται ὁ ἀγρὸς τῷ ἀνθρώπῳ παρ᾿ οὗ κέκτηται αὐτόν, οὗ ἦν ἡ
κατάσχεσις τῆς γῆς. Καὶ πᾶσα τιμὴ ἔσται σταθμίοις ἁγίοις· εἴ- 25
κοσι ὀβολοὶ ἔσται τὸ δίδραχμον. Καὶ πᾶν πρωτότοκον, ὃ ἐὰν 26
γένηται ἐν τοῖς κτήνεσί σου, ἔσται τῷ Κυρίῳ, καὶ οὐ καθαγιάσει
αὐτὸ οὐδεὶς· ἐάν τε μόσχον, ἐάν τε πρόβατον, τῷ Κυρίῳ ἐστίν.
᾽Εὰν δὲ τῶν τετραπόδων τῶν ἀκαθάρτων, ἀλλάξει κατὰ τὴν τι- 27
μὴν αὐτοῦ, καὶ προσθήσει τὸ ἐπίπεμπτον πρὸς αὐτό, καὶ ἔσται
αὐτῷ· ἐὰν δὲ μὴ λυτρῶται, πραθήσεται κατὰ τὸ τίμημα αὐτοῦ.
15΄