124                               Ε Ξ Ο Δ Ο Σ

                               ΚΕΦ. ΙΕʹ. XVI.

1   ΑΠΗΡAN δὲ ἐξ Αἰλεὶμ, καὶ ἦλθον πᾶσα συναγωγὴ υἱῶν
    Ἰσραὴλ εἰς τὴν ἔρημον Σὶν, ὃ ἐστιν ἀνὰ μέσον Αἰλεὶμ, καὶ ἀνὰ
    μέσον Σινά. Τῇ δὲ πεντεκαιδεκάτῃ ἡμέρᾳ, τῷ μηνὶ τῷ δευτέρῳ
2   ἐξεληλυθότων αὐτῶν ἐκ γῆς Αἰγύπτου, διεγόγγυζε πᾶσα συναγω-
3   γὴ υἱῶν Ἰσραὴλ ἐπὶ Μωσῆν καὶ Ἀαρὼν· καὶ εἶπαν πρὸς αὐτοὺς
    οἱ υἱοὶ Ἰσραὴλ· Ὄφελον ἀπεθάνομεν πληγέντες ὑπὸ Κυρίου ἐν γῇ
    Αἰγύπτῳ, ὅταν ἐκαθίσαμεν ἐπὶ τῶν λεβήτων τῶν κρεῶν, καὶ ἠ-
    σθίομεν ἄρτους εἰς πλησμονήν· ἔτι ἐξηγάγετε ἡμᾶς εἰς τὴν ἔρη-
    μον ταύτην, ἀποκτεῖναι πᾶσαν τὴν συναγωγὴν ταύτην ἐν λιμῷ.
4   Εἶπε δὲ Κύριος πρὸς Μωσῆν· Ἰδοὺ ἐγὼ ὕω ὑμῖν ἄρτους ἐκ τοῦ
    οὐρανοῦ· καὶ ἐξελεύσεται ὁ λαὸς, καὶ συλλέξουσι τὸ τῆς ἡμέρας
    εἰς ἡμέραν, ὅπως πειράσω αὐτοὺς, εἰ πορεύσονται ἐν τῷ νόμῳ μου
5   ἢ οὔ. Καὶ ἔσται ἐν τῇ ἡμέρᾳ τῇ ἕκτῃ, καὶ ἑτοιμάσουσιν ὃ ἂν
    εἰσενέγκωσι· καὶ ἔσται διπλοῦν ὃ ἂν εἰσενέγκωσι τὸ καθ᾿ ἡμέραν
6   εἰς ἡμέραν. Εἶπε Μωσῆς καὶ Ἀαρὼν πρὸς πᾶσαν συναγωγὴν
    υἱῶν Ἰσραήλ· ἑσπέρας γνώσεσθε ὅτι Κύριος ἐξήγαγεν ὑμᾶς ἐκ
7   γῆς Αἰγύπτου· καὶ πρωΐ ὄψεσθε τὴν δόξαν Κυρίου, ἐν τῷ εἰσα-
    κοῦσαι αὐτὸν τὸν γογγυσμὸν ὑμῶν ἐπὶ τῷ Θεῷ· ἡμεῖς δὲ τί ἐσμεν,
8   ὅτι γογγύζετε καθ᾿ ἡμῶν; Καὶ εἶπε Μωσῆς· ἐν τῷ διδόναι Κύ-
    ριον ὑμῖν ἑσπέρας κρέα φαγεῖν, καὶ ἄρτους τὸ πρωΐ εἰς πλησμο-
    νὴν, διὰ τὸ εἰσακοῦσαι Κύριον τὸν γογγυσμὸν ὑμῶν, ὃν ὑμεῖς
    διαγογγύζετε καθ᾿ ἡμῶν· ἡμεῖς δὲ τί ἐσμεν; οὐ γὰρ καθ᾿ ἡμῶν
9   ὁ γογγυσμὸς ὑμῶν ἐστιν, ἀλλ᾿ ἢ κατὰ τοῦ Θεοῦ. Εἶπε δὲ Μωυ-
    σῆς πρὸς Ἀαρὼν· εἶπον πάσῃ συναγωγῇ υἱῶν Ἰσραὴλ· προσέλ-
    θατε ἐναντίον τοῦ Θεοῦ, εἰσακήκοε γὰρ ὑμῶν τὸν γογγυσμόν.
10  Ἡνίκα δὲ ἐλάλει Ἀαρὼν πάσῃ συναγωγῇ υἱῶν Ἰσραὴλ, καὶ ἐ-
    πεστράφησαν εἰς τὴν ἔρημον, καὶ ἡ δόξα Κυρίου ὤφθη ἐν νεφέλῃ.
11  Καὶ ἐλάλησε Κύριος πρὸς Μωσῆν, λέγων· 12 εἰσακήκοα τὸν γογ-
    γυσμὸν τῶν υἱῶν Ἰσραήλ· λάλῆσον πρὸς αὐτοὺς, λέγων· τὸ πρὸς
    ἑσπέραν ἔδεσθε κρέα, καὶ τὸ πρωΐ πλησθήσεσθε ἄρτων, καὶ γνώ-
13  σεσθε ὅτι ἐγὼ Κύριος ὁ Θεὸς ὑμῶν. Καὶ ἐγένετο ἑσπέρα, καὶ
    ἀνέβη ὀρτυγομήτρα, καὶ ἐκάλυψε τὴν παρεμβολήν· τὸ πρωΐ δὲ ἐ-
14  γένετο, καταπαυομένης τῆς δρόσου κύκλῳ τῆς παρεμβολῆς· καὶ