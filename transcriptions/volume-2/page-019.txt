ΚΕΦ. Ηʹ. Θʹ.          Β Α Σ Ι Λ Ε Ι Ω Ν. Αʹ.                     595
καὶ τὰς δούλας ὑμῶν καὶ τὰ βουκέλια ὑμῶν τὰ ἀγαθὰ καὶ τοὺς
ὄνους ὑμῶν λήψεται, καὶ ἀποδεκατώσει εἰς τὰ ἔργα αὐτοῦ· καὶ 17
τὰ ποίμνια ὑμῶν ἀποδεκατώσει, καὶ ὑμεῖς ἔσεσθε αὐτῷ δοῦλοι.
Καὶ βοήσεσθε ἐν τῇ ἡμέρᾳ ἐκείνῃ ἐκ προσώπου βασιλέως ὑμῶν 18
οὗ ἐξελέξασθε ἑαυτοῖς, καὶ οὐκ ἐπακούσεται Κύριος ὑμῶν ἐν ταῖς
ἡμέραις ἐκείναις, ὅτι ὑμεῖς ἐξελέξασθε ἑαυτοῖς βασιλέα. Καὶ οὐκ 19
ἐβούλετο ὁ λαὸς τοῦ ἀκοῦσαι τοῦ Σαμουήλ, καὶ εἶπαν αὐτῷ· οὐχ
ἀλλ᾿ ἢ ὅτι βασιλεὺς ἔσται ἐφ᾿ ἡμᾶς, καὶ ἐσόμεθα καὶ ἡμεῖς κα- 20
τὰ πάντα τὰ ἔθνη· καὶ δικάσει ἡμᾶς βασιλεὺς ἡμῶν, καὶ ἐξε-
λεύσεται ἔμπροσθεν ἡμῶν, καὶ πολεμήσει τὸν πόλεμον ἡμῶν. Καὶ 21
ἤκουσε Σαμουὴλ πάνταϲ τοῦϲ λόγουϲ τοῦ λαοῦ, καὶ ἐλάλησεν αὐ-
τοὺς εἰς τὰ ὦτα Κυρίου. Καὶ εἶπε Κύριος πρὸς Σαμουήλ· ἄκουε 22
τῆς φωνῆς αὐτῶν, καὶ βασίλευον αὐτοῖς βασιλέα. Καὶ εἶπε Σα-
μουὴλ πρὸς ἄνδρας Ἰσραήλ· ἀποτρεχέτω ἕκαστος εἰς τὴν πό-
λιν αὐτοῦ.

ΚΕΦ. Θʹ. ΙΧ.

ΚΑΙ ἦν ἀνὴρ ἐξ υἱῶν Βενιαμείν, καὶ ὄνομα αὐτῷ Κεῖς, υἱ- 1
ὸς Ἀβιήλ, υἱοῦ Ἀρέδ, υἱοῦ Βεχωράθ, υἱοῦ Ἀφίχ, υἱοῦ ἀνδρὸς
Ἰεμινναίου, ἀνὴρ δυνατὸς ἰσχύϊ. Καὶ τούτῳ υἱός, καὶ ὄνομα αὐ- 2
τῷ Σαούλ· εὐμεγέθης, ἀνὴρ ἀγαθός, καὶ οὐκ ἦν ἐν υἱοῖς Ἰσρα-
ὴλ ἀγαθὸς ὑπὲρ αὐτόν, ὑπερωμίαν καὶ ἐπάνω ὑψηλὸς ὑπὲρ πᾶ-
σαν τὴν γῆν. Καὶ ἀπώλοντο αἱ ὄνοι Κεῖς τοῦ πατρὸς Σαούλ· 3
καὶ εἶπε Κεῖς πρὸς Σαοὺλ τὸν υἱὸν αὐτοῦ· λάβε μετὰ σεαυτοῦ ἓν τῶν
παιδαρίων, καὶ ἀνάστητε, καὶ πορεύθητε, καὶ ζητήσατε τὰς ὄνους.
Καὶ διῆλθαν δι᾽ ὄρους Ἐφραΐμ, καὶ διῆλθον διὰ τῆς γῆς Σαλισ- 4
σά, καὶ οὐχ εὗρον· καὶ διῆλθον διὰ τῆς γῆς Σααλείμ, καὶ οὐκ ἦν· καὶ
διῆλθον διὰ τῆς γῆς τοῦ Ἰεμειναίου, καὶ οὐχ εὗρον. Αὐτῶν 5.
δὲ ἐλθόντων εἰς γῆν Σείφ, καὶ Σαοὺλ εἶπε τῷ παιδαρίῳ αὐτοῦ
τῷ μετ᾿ αὐτοῦ· δεῦρο καὶ ἀποστρέψωμεν, μὴ ἀνεῖϲ δ πατήρ μου
τὰς ὄνους, φροντίζῃ περὶ ἡμῶν. Καὶ εἶπεν αὐτῷ τὸ παιδάριον· 6
ἰδοὺ δὴ ἄνθρωπος τοῦ Θεοῦ ἐν τῇ πόλει ταύτῃ, καὶ ὁ ἄνθρωπος
ἔνδοξος· πᾶν δ᾽ ἐὰν λαλήσῃ, παραγινόμενον παρέσται· καὶ νῦν
πορευθῶμεν ἐκεῖ, ὅπως ἀπαγγελῇ ἡμῖν τὴν ὁδὸν ἡμῶν, ἐφ᾽ ἣν
ἐπορεύθημεν ἐπ᾽ αὐτήν. Καὶ εἶπε Σαοὺλ τῷ παιδαρίῳ αὐτοῦ τῷ 7.