814 ΠΑΡΑΛΕΙΠΟΜΕΝΩΝ ΚΕΦ. ΛΑ´.
4 σαλὴμ. Καὶ ἤρεσεν δ᾽ ὁ λόγος ἐναντίον τοῦ βασιλέως, καὶ ἐναντίον
5 τῆς ἐκκλησίας. Καὶ ἔζησαν λόγον διελθεῖν κήρυγμα ἐν παντὶ Ἰσ-
ραὴλ ἀπὸ Βηρσαβεὲ ἕως Δὰν, ἐλθόντας ποιῆσαι τὸ Φασὲκ Κυρίῳ
Θεῷ Ἰσραὴλ ἐν Ἱερουσαλήμ, ὅτι πλῆθος οὐκ ἐποίησε κατὰ τὴν
6 γραφήν. Καὶ ἐπορεύθησαν οἱ τρέχοντες σὺν ταῖς ἐπιστολαῖς παρὰ
τοῦ βασιλέως καὶ τῶν ἀρχόντων εἰς πάντα Ἰσραὴλ καὶ Ἰούδαν
κατὰ τὸ πρόσαγμα τοῦ βασιλέως, λέγοντες· υἱοὶ Ἰσραὴλ ἐπιστρέ-
ψατε πρὸς Κύριον Θεὸν Ἀβραὰμ καὶ Ἰσαὰκ καὶ Ἰσραὴλ, καὶ ἐπι-
στρέφει τοὺς ἀνασεσωσμένους, τοὺς καταλειφθέντας ἀπὸ χειρὸς
7 βασιλέως Ἀσσούρ. Καὶ μὴ γίνεσθε καθὼς οἱ πατέρες ὑμῶν, καὶ
οἱ ἀδελφοὶ ὑμῶν, οἳ ἀπέστησαν ἀπὸ Κυρίου Θεοῦ πατέρων ἑαυ-
8 τῶν, καὶ παρέδωκεν αὐτοὺς εἰς ἐρήμωσιν καθὼς ὑμεῖς ὁρᾶτε. Καὶ
νῦν μὴ σκληρύνητε τοὺς τραχήλους ὑμῶν, ὡς οἱ πατέρες ὑμῶν,
δότε δόξαν Κυρίῳ τῷ Θεῷ, καὶ εἰσέλθατε εἰς τὸ ἁγίασμα αὐτοῦ
ὃ ἡγίασεν εἰς τὸν αἰῶνα, καὶ δουλεύσατε τῷ Κυρίῳ Θεῷ ὑμῶν,
9 καὶ ἀποστρέψει ἀφ᾿ ὑμῶν θυμὸν ὀργῆς. Ὅτι ἐν τῷ ἐπιστρέφειν
ὑμᾶς πρὸς Κύριον, οἱ ἀδελφοὶ ὑμῶν καὶ τὰ τέκνα ὑμῶν ἔσονται ἐν
οἰκτιρμοῖς ἔναντι πάντων αἰχμαλωτισάντων αὐτοὺς, καὶ ἐπιστρέ-
ψει εἰς τὴν γῆν ταύτην, ὅτι ἐλεήμων καὶ οἰκτίρμων Κύριος ὁ Θεὸς
ὑμῶν, καὶ οὐκ ἀποστρέψει τὸ πρόσωπον αὐτοῦ ἀφ᾿ ὑμῶν, ἐὰν ἐπι-
10 στρέψωμεν πρὸς αὐτόν. Καὶ οἱ τρέχοντες ἦσαν διαπορευόμενοι πό-
λιν ἐκ πόλεως ἐν τῷ ὄρει Ἐφραῒμ, καὶ Μανασσῆ, καὶ ἕως Ζαβου-
λών. Καὶ ἐγένοντο ὡς καταγελῶντες αὐτῶν, καὶ καταμωκώμενοι.
11 Ἀλλὰ ἄνθρωποι Ἄσηρ, καὶ ἀπὸ Μανασσῆ, καὶ ἀπὸ Ζαβουλὼν ἐν-
12 ετράπησαν, καὶ ἦλθον εἰς Ἱερουσαλὴμ καὶ εἰς Ἰούδα. Καὶ ἐγένε-
το χεὶρ Κυρίου δοῦναι αὐτοῖς καρδίαν μίαν ἐλθεῖν, τοῦ ποιῆσαι
κατὰ τὸ πρόσταγμα τοῦ βασιλέως καὶ τῶν ἀρχόντων ἐν λόγῳ
13 Κυρίου. Καὶ συνήχθησαν εἰς Ἱερουσαλὴμ πολὺς λαὸς τοῦ ποιῆσαι
τὴν ἑορτὴν τῶν ἀζύμων ἐν τῷ μηνὶ τῷ δευτέρῳ, ἐκκλησία πολλὴ
14 σφόδρα. Καὶ ἀνέστησαν, καὶ καθεῖλαν τὰ θυσιαστήρια τὰ ἐν Ἱε-
ρουσαλὴμ, καὶ πάντα ἐν οἷς ἐθυμίων τοῖς ψευδέσι, κατέσπασαν
15 καὶ ἔρριψαν εἰς τὸν χειμάῤῥουν Κέδρων. Καὶ ἔθυσαν τὸ Φασὲκ
τῇ τεσσαρεσκαιδεκάτῃ τοῦ μηνὸς τοῦ δευτέρου. Καὶ οἱ ἱερεῖς καὶ
οἱ Λευῖται ἐνετράπησαν καὶ ἡγνίσθησαν, καὶ εἰσήνεγκαν ὁλοκαυτώ-
16 ματα εἰς οἶκον Κυρίου. Καὶ ἔστησαν ἐπὶ τὴν στάσιν ἑαυτῶν, κατὰ
τὸ κρίμα ἑαυτῶν, κατὰ τὴν ἐντολὴν Μωυσῆ ἀνθρώπου τοῦ Θεοῦ,