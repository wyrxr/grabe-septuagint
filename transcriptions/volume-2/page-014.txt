490 ΒΑΣΙΛΕΙΩΝ Α΄. ΚΕΦ. Ε΄. ς΄.
ρύνθη χεὶρ Κυρίου ἐπ᾿ ῎Αζωτον, καὶ ἐπήγαγεν αὐτοῖς, καὶ ἐξέ-
ζεσεν αὐτοῖς εἰς τὰς ἕδρας αὐτῶν, τῇ ῎Αζωτον καὶ τὰ ὅρια
αὐτῆς, καὶ μέσον τῆς χώρας αὐτῆς ἀνεφύησαν μύες· καὶ ἐγένετο
7 σύγχυσις θανάτου μεγάλη ἐν τῇ πόλει. Καὶ εἶδον οἱ ἄνδρες ᾿Αζώ-
του ὅτι οὕτως, καὶ λέγουσιν· ὅτι οὐ καθήσεται κιβωτὸς τοῦ Θεοῦ
Ἰσραὴλ μεθ᾿ ἡμῶν, ὅτι σκληρὰ χεὶρ αὐτοῦ ἐφ᾿ ἡμᾶς καὶ ἐπὶ Δαγὼν
8 θεὸν ἡμῶν. Καὶ ἀποστέλλουσι καὶ συνάγουσι πάντας τοὺς σατρά-
πας τῶν ἀλλοφύλων πρὸς αὐτούς, καὶ λέγουσι· τί ποιήσομεν τῇ
κιβωτῷ Θεοῦ Ἰσραήλ; Καὶ λέγουσιν οἱ Γεθθαῖοι· μετελθέτω κι-
βωτὸς τοῦ Θεοῦ πρὸς ἡμᾶς· καὶ μετῆλθεν ἡ κιβωτὸς τοῦ Θεοῦ
9 εἰς Γεθθά. Καὶ ἐγενήθη μετὰ τὸ μετελθεῖν αὐτήν, καὶ γίνεται
χεὶρ Κυρίου ἐν τῇ πόλει, τάραχος μέγας σφόδρα· καὶ ἐπάταξε
τοὺς ἄνδρας τῆς πόλεως ἀπὸ μικροῦ καὶ ἕως μεγάλου, καὶ ἐπά-
ταξεν αὐτοῖς εἰς τὰς ἕδρας αὐτῶν. Καὶ ἐποίησαν οἱ Γεθθαῖοι
10 ἑαυτοῖς ἕδρας. Καὶ ἐξαποστέλλουσι τὴν κιβωτὸν τοῦ Θεοῦ εἰς
᾿Ασκάλωνα· καὶ ἐγενήθη ὡς εἰσῆλθε κιβωτὸς τοῦ Θεοῦ εἰς ᾿Α-
σκάλωνα, καὶ ἐβόησαν οἱ ᾿Ασκαλωνῖται, λέγοντες· τί ἀπεστρέψατε
τὴν κιβωτὸν τοῦ Θεοῦ Ἰσραὴλ πρὸς ἡμᾶς, θανατῶσαι ἡμᾶς καὶ
11 τὸν λαὸν ἡμῶν; Καὶ ἀποστέλλουσι καὶ συνάγουσι πάντας τοὺς
σατράπας τῶν ἀλλοφύλων, καὶ εἶπαν· ἐξαποστείλατε τὴν κιβωτὸν
τοῦ Θεοῦ Ἰσραήλ, καὶ καθισάτω εἰς τὸν τόπον αὐτῆς, καὶ οὐ μὴ
θανατώσῃ ἡμᾶς καὶ τὸν λαὸν ἡμῶν· ὅτι ἐγενήθη σύγχυσις θανά-
του ἐν ὅλει τῇ πόλει βαρεῖα σφόδρα, ὡς εἰσῆλθε κιβωτὸς Θεοῦ
12 ἐκεῖ. Καὶ οἱ ζῶντες οἱ οὐκ ἀποθανόντες ἐπλήγησαν εἰς τὰς ἕδρας·
καὶ ἀνέβη ἡ κραυγὴ τῆς πόλεως εἰς τὸν οὐρανόν.

ΚΕΦ. ς΄. VI.

1 ΚΑΙ ἦν ἡ κιβωτὸς Κυρίου ἐν ἀγρῷ τῶν ἀλλοφύλων ἑπτὰ
2 μῆνας· καὶ ἐξέζεσεν ἡ γῆ αὐτῶν μύας. Καὶ καλοῦσιν ἀλλόφυλοι
τοὺς ἱερεῖς καὶ τοὺς μάντεις καὶ τοὺς ἐπαοιδοὺς αὐτῶν, λέγοντες·
τί ποιήσωμεν τῇ κιβωτῷ τοῦ Κυρίου; γνωρίσατε ἡμῖν, (καὶ) ἐν
3 τίνι ἀποστελοῦμεν αὐτὴν εἰς τὸν τόπον αὐτῆς; Καὶ εἶπον· εἰ ἐξα-
ποστέλλετε ὑμεῖς τὴν κιβωτὸν διαθήκης Κυρίου Θεοῦ Ἰσραήλ, μὴ
δὴ ἀποστείλητε αὐτὴν κενήν, ἀλλὰ ἀποδιδόντες ἀπόδοτε αὐτῇ τῆς
βασάνου, καὶ τότε ἰαθήσεσθε, καὶ ἐξιλασθήσεται ὑμῖν· Μὴ οὐκ