700                                  ΒΑΣΙΛΕΙΩΝ Δʹ.                               ΚΕΦ. ΙΘ΄.
παροργισμοῦ, ἡ ἡμέρα αὕτη· ὅτι ἦλθον υἱοὶ ἕως ὠδίνων, καὶ ἰσχὺς
4 οὐκ ἔστι τῇ τικτούσῃ· εἴ πως εἰσακούσεται Κύριος ὁ Θεός σου
πάντας τοὺς λόγους Ῥαψάκου, ὃν ἀπέστειλεν αὐτὸν βασιλεὺς Ἀσ-
συρίων ὁ κύριος αὐτοῦ ὀνειδίζειν Θεὸν ζῶντα, καὶ βλασφημεῖν ἐν
λόγοις οἷς ἤκουσε Κύριος ὁ Θεός σου, καὶ λήψῃ προσευχὴν περὶ
5 τοῦ λείμματος τοῦ εὑρισκομένου. Καὶ ἦλθον οἱ παῖδες τοῦ βασι-
6 λέως Ἑζεκίου πρὸς Ἡσαΐαν. Καὶ εἶπεν αὐτοῖς Ἡσαΐας· τάδε ἐ-
ρεῖτε πρὸς τὸν κύριον ὑμῶν· τάδε λέγει Κύριος· μὴ φοβοῦ ἀπὸ
προσώπου τῶν λόγων ὧν ἤκουσας, ὧν ἐβλασφήμησαν τὰ παιδά-
7 ρια βασιλέως Ἀσσυρίων ἐμέ· ἰδοὺ ἐγὼ δίδωμι ἐν αὐτῷ πνεῦμα,
καὶ ἀκούσεται ἀγγελίαν, καὶ ἀποστραφήσεται εἰς τὴν γῆν αὐτοῦ·
8 καὶ καταβαλῶ αὐτὸν ἐν ῥομφαίᾳ ἐν τῇ γῇ αὐτοῦ. Καὶ ἀπέστρεψε
Ῥαψάκης, καὶ εὗρε τὸν βασιλέα Ἀσσυρίων πολεμοῦντα ἐπὶ Λοβνὰ·
9 ὅτι ἤκουσεν ὅτι ἀπῆρεν ἀπὸ Λαχείε. Καὶ ἤκουσε περὶ Θαρακὰ
βασιλέως Αἰθιόπων, λέγων· ἰδοὺ ἐξῆλθε πολεμεῖν μετὰ σοῦ· καὶ
10 ἀπέστρεψε, καὶ ἀπέστειλεν ἀγγέλους πρὸς Ἑζεκίαν, λέγων· τάδε
ἐρεῖτε πρὸς Ἑζεκίαν βασιλέα Ἰούδα τῷ λέγειν· μὴ ἐπαιρέτω σε
ὁ Θεός σου, ἐφ᾽ ᾧ σὺ πέποιθας ἐπ᾽ αὐτῷ, λέγων· οὐ μὴ παραδοθῇ
11 Ἱερουσαλὴμ εἰς χεῖρας βασιλέως Ἀσσυρίων· ἰδοὺ σὺ ἤκουσας πάν-
τα ὅσα ἐποίησαν βασιλεῖς Ἀσσυρίων πάσαις ταῖς γαίαις τοῦ ἀνα-
12 θεματίσαι αὐτάς, καὶ σὺ ῥυσθήσῃ; Μὴ ἐξείλαντο αὐτοὺς οἱ θεοὶ
τῶν ἐθνῶν, οὓς διέφθειραν οἱ πατέρες μου, τήν τε Γωζὰν, καὶ τὴν
13 Χαῤῥὰν, καὶ τὴν Ῥαφὲθ, καὶ υἱοὺς Ἐδὲν τοὺς ἐν θαλασσάρ; Ποῦ
ἐστιν ὁ βασιλεὺς Αἰμάθ, καὶ ὁ βασιλεὺς Ἀρφὰδ, καὶ βασιλεὺς τῆς
14 πόλεως Σεφφαρουαΐμ, Ἀνὰ, καὶ Αὐά; Καὶ ἔλαβεν Ἑζεκίας τὰ βι-
βλία ἐκ χειρὸς τῶν ἀγγέλων, καὶ ἀνέγνω αὐτά· καὶ ἀνέβη εἰς
15 οἶκον Κυρίου, καὶ ἀνέπτυξεν αὐτὰ Ἑζεκίας ἐναντίον Κυρίου. Καὶ
προσηύξατο Ἑζεκίας εἰς πρόσωπον Κυρίου, καὶ εἶπε· Κύριε, ὁ
Θεὸς Ἰσραήλ, ὁ καθήμενος ἐπὶ τῶν Χερουβείμ, σὺ εἶ ὁ Θεὸς μό-
νος ἐν πάσαις ταῖς βασιλείαις τῆς γῆς, σὺ ἐποίησας τὸν οὐρανὸν,
16 καὶ τὴν γῆν, Κλῖνον, Κύριε, τὸ οὖς σου, καὶ ἄκουσον· ἄνοιξον,
Κύριε, τοὺς ὀφθαλμούς σου, καὶ ἴδε· καὶ ἄκουσον τοὺς λόγους
17 Σενναχηρείμ οὓς ἀπέστειλεν ὀνειδίζειν Θεὸν ζῶντα. Ὅτι ἀλήθεια,
Κύριε, ἠρήμωσαν βασιλεῖς Ἀσσυρίων τὰ ἔθνη, καὶ τὴν γῆν αὐτῶν,
18 καὶ ἔδωκαν τοὺς θεοὺς αὐτῶν εἰς τὸ πῦρ, ὅτι οὐ θεοί εἰσιν, ἀλλ᾽
ἢ ἔργα χειρῶν ἀνθρώπων, ξύλα καὶ λίθος· καὶ ἀπώλεσαν αὐτούς.