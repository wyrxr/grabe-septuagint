779
ΚΕΦ. Η'. Θ'. ΤΩΝ ΒΑΣΙΛΕΙΩΝ ΙΟΥΔΑ Β΄.
λακὰς αὐτῶν, τοῦ αἰνεῖν καὶ λειτουργεῖν κατέναντι τῶν ἱερέων
κατὰ τὸν λόγον ἡμέρας ἐν τῇ ἡμέρᾳ. Καὶ οἱ πυλωροὶ κατὰ τὰς
διαιρέσεις αὐτῶν εἰς πύλην καὶ πύλην· ὅτι οὕτως ἐντολὴ Δαυὶδ ἀν-
θρώπου τοῦ Θεοῦ· οὐ παρῆλθον τὰς ἐντολὰς τοῦ βασιλέως περὶ 15
τῶν ἱερέων καὶ τῶν Λευιτῶν εἰς πάντα λόγον, καὶ εἰς τοὺς θη-
σαυρούς. Καὶ ἡτοιμάσθη πᾶσα ἡ ἐργασία, ἀφ᾽ ἧς ἡμέρας ἐθεμε- 16
λιώθη ἕως οὗ ἐτελείωσε Σαλωμὼν τὸν οἶκον Κυρίου. Τότε ὤχετο 17
Σαλωμὼν εἰς Γασιὼν Γαβέρ, καὶ εἰς τὴν Αἰλὰθ τὴν παραθαλασ-
σίαν ἐν γῇ Ἰδουμαίᾳ. Καὶ ἀπέστειλε Χειρὰμ ἐν χειρὶ παίδων αὑτοῦ 18
πλοῖα, καὶ παῖδας εἰδότας θάλασσαν, καὶ ὤχοντο μετὰ τῶν παί-
δων Σαλωμὼν εἰς Σωφιρά, καὶ ἔλαβον ἐκεῖθεν τετρακόσια καὶ
πεντήκοντα τάλαντα χρυσίου, καὶ ἦλθον πρὸς τὸν βασιλέα Σα-
λωμών.

ΚΕΦ. Θ'. ΙΧ.

ΚΑὶ βασίλισσα Σαβὰ ἤκουσε τὸ ὄνομα Σαλωμῶν, καὶ ἦλθε 1
τοῦ πειράσαι Σαλωμὼν ἐν αἰνίγμασιν εἰς Ἱερουσαλὴμ ἐν δυνάμει
βαρεία σφόδρα· καὶ κάμηλοι αἴρουσαι ἀρώματα καὶ χρυσίον εἰς
πλῆθος, καὶ λίθον τίμιον· καὶ ἦλθε πρὸς Σαλωμὼν, καὶ ἐλάλησε
πρὸς αὐτὸν πάντα ὅσα ἦν ἐν τῇ ψυχῇ αὐτῆς. Καὶ ἀνήγγειλεν αὐ- 2
τῇ Σαλωμὼν πάντας τοὺς λόγους αὐτῆς, καὶ οὐ παρῆλθε λόγος
ἀπὸ Σαλωμὼν ὃν οὐκ ἀπήγγειλεν αὐτῇ. Καὶ ἴδε βασίλισσα Σαβὰ 3
τὴν σοφίαν Σαλωμὼν, καὶ τὸν οἶκον ὃν ᾠκοδόμησε, καὶ τὰ βρώ- 4
ματα τῶν τραπεζῶν, καὶ καθεδρὰν παίδων αὐτοῦ, καὶ στάσιν λει-
τουργῶν αὐτοῦ, καὶ ἱματισμὸν αὐτῶν, καὶ οἰνοχόους αὐτοῦ, καὶ
στολισμὸν αὐτῶν, καὶ τὰ ὁλοκαυτώματα ἃ ἀνέφερεν ἐν οἴκῳ Κυ-
ρίου, καὶ ἐξ ἑαυτῆς ἐγένετο· καὶ εἶπε πρὸς τὸν βασιλέα· ἀληθινὸς 5
ὁ λόγος ὃν ἤκουσα ἐν τῇ γῇ μου περὶ τῶν λόγων σου, καὶ περὶ τῆς
σοφίας σου· καὶ οὐκ ἐπίστευσα τοῖς λόγοις ἕως οὗ ἦλθον, καὶ εἶδον 6
οἱ ὀφθαλμοί μου, καὶ ἰδοὺ οὐκ ἀπηγγέλη μοι ἥμισυ τοῦ πλήθους
τῆς σοφίας σου, καὶ προσέθηκας ἐπὶ τὴν ἀκοὴν ἣν ἤκουσα· μακά- 7
ριοι οἱ ἄνδρες σου, μακάριοι οἱ παῖδες σου, οὗτοι οἱ παρεστηκότες
σοι διαπαντὸς καὶ ἀκούοντες τὴν σοφίαν σου. Ἔστω Κύριος ὁ Θεός 8
σου ηὐλογημένος, ὃς ἠθέλησεν ἐν σοὶ, τοῦ δοῦναί σε ἐπὶ θρόνου αὐ-
τοῦ εἰς βασιλέα Κυρίῳ Θεῷ σου· ἐν τῷ ἀγαπῆσαι Κύριον τὸν
Θεόν σου τὸν Ἰσραὴλ τοῦ στῆσαι αὐτὸν εἰς τὸν αἰῶνα, καὶ ἔδωκε