876                                ΕΣΘΗΡ.               ΚΕΦ. Βʹ. Γʹ.
19 ʹΕσθὴρ, καὶ ἄφεσιν ἐποίησε τοῖς ὑπὸ τὴν βασιλείαν αὐτοῦ. Ὁ δὲ
20 Μαρδοχαῖος ἐθεράπευσεν ἐν τῇ αὐλῇ. Ἡ δὲ Ἐσθὴρ οὐχ ὑπέδειξε
   τὴν πατρίδα αὐτῆς· οὕτως γὰρ ἐνετείλατο αὐτῇ ὁ Μαρδοχαῖος,
   φοβεῖσθαι τὸν Θεὸν, καὶ ποιεῖν τὰ προστάγματα αὐτοῦ, καθὼς ἦν
21 μετ᾿ αὐτοῦ, καὶ Ἐσθὴρ οὐκ ἤλλαξε τὴν ἀγωγὴν αὐτῆς. Καὶ ἐλυ-
   πήθησαν οἱ δύο εὐνοῦχοι τοῦ βασιλέως οἱ ἀρχισωματοφύλακες, ὅτι
   προήχθη ὁ Μαρδοχαῖος, καὶ ἐζήτουν ἀποκτεῖναι Ἀρταξέρξην τὸν
22 βασιλέα. Καὶ ἐδηλώθη Μαρδοχαίῳ ὁ λόγος, καὶ ἐσήμανεν Ἐσθὴρ
   τῇ βασιλίσσῃ, καὶ ἡ βασίλισσα ἐνεφάνισε τῷ βασιλεῖ Ἀρταξέρξῃ
23 τὰ τῆς ἐπιβουλῆς. Ὁ δὲ βασιλεὺς ἤτασε τοὺς δύο εὐνούχους, καὶ
   ἐκρέμασεν αὐτούς· καὶ προσέταξεν ὁ βασιλεὺς καταχωρίσαι εἰς
   μνημόσυνον ἐν τῇ βασιλικῇ βιβλιοθήκῃ, ὑπὲρ τῆς εὐνοίας Μαρδο-
   χαίου ἐν ἐγκωμίῳ.

                       ΚΕΦ. Γʹ. ΙΙΙ.

1  ΜΕΤΑ τὰ ῥήματα ταῦτα ἐδόξασεν ὁ βασιλεὺς Ἀρταξέρξης
   Ἀμὰν Ἀμαδαθοῦ Βουγαῖον, καὶ ὕψωσεν αὐτὸν, καὶ ἐπρωτοβάθρει
2  πάντων τῶν φίλων αὐτοῦ, καὶ πάντες οἱ ἐν τῇ αὐλῇ προσεκύνουν
   Ἀμάν· οὕτως γὰρ ἐπέταξεν ὁ βασιλεὺς ποιῆσαι. Ὁ δὲ Μαρδοχαῖος
3  οὐ προσεκύνει αὐτῷ. Καὶ ἐλάλησαν οἱ ἐν τῇ αὐλῇ τοῦ βασιλέως
   τῷ Μαρδοχαίῳ· Μαρδοχαῖε, τί παρακούεις τὰ ὑπὸ τοῦ βασιλέως
4  λεγόμενα; Καθ᾿ ἑκάστην ἡμέραν ἔλεγον αὐτῷ, καὶ οὐχ ὑπήκουσεν
   αὐτῶν. Καὶ ὑπέδειξαν τῷ Ἀμάν, Μαρδοχαῖον μὴ ὑπακούοντα τοῖς
   τοῦ βασιλέως λόγοις, ὑπέδειξε γὰρ αὐτοῖς ὁ Μαρδοχαῖος, ὅτι Ἰου-
5  δαῖός ἐστι. Καὶ ἐπέγνω Ἀμὰν ἔτι οὐ προσκυνεῖ αὐτῷ Μαρδο-
6  χαῖος, καὶ ἐθυμώθη Ἀμὰν σφόδρα. Καὶ ἐβουλεύσατο ἀφανίσαι
7  πάντας τοὺς ὑπὸ τὴν Ἀρταξέρξου βασιλείαν Ἰουδαίους. Ἐν ἔτει
   δωδεκάτῳ βασιλεύοντος Ἀρταξέρξου, ψήφισμα ἐποίησε, καὶ ἔβα-
   λε κλήρους ἡμέραν ἐξ ἡμέρας, καὶ μῆνα ἐκ μηνὸς, ὥστε ἀπολέσαι
   ἐν μιᾷ ἡμέρᾳ τὸ γένος Μαρδοχαίου· καὶ ἔπεσεν ὁ κλῆρος εἰς τὴν
8  τεσσαρεσκαιδεκάτην τοῦ μηνὸς ὃς ἐστιν Ἀδάρ. Καὶ ἐλάλησε πρὸς
   τὸν βασιλέα Ἀρταξέρξην, λέγων· ὑπάρχει ἔθνος διεσπαρμένον ἐν
   τοῖς ἔθνεσιν ἐν πάσῃ τῇ βασιλείᾳ σου, οἱ δὲ νόμοι αὐτῶν ἔξαλλοι
   παρὰ πάντα τὰ ἔθνη, τῶν δὲ νόμων τοῦ βασιλέως παρακούουσι,
9  ⊕ καὶ τῷ βασιλεῖ οὐ συμφέρει ἐᾶσαι αὐτούς. Εἰ δοκεῖ οὖν τῷ βα