ΚΕΦ. ΚΖ΄. ΚΗ΄.           Ι Ω Β.          917
Ξας. Οὐ μὴν δὲ ἀλλ᾽ εἴησαν οἱ ἐχθροί μου ὥσπερ ἡ καταστροφὴ
τῶν ἀσεβῶν, καὶ οἱ ἐπανιστάμενοί μοι ὥσπερ ἡ ἀπώλεια τῶν
παρανόμων. Ναὶ μὴν τίς γάρ ἐστιν (ἔτι) ἐλπὶς ἀσεβεῖ ὅτι ἐπέχει;
(μὴ) πεποιθὼς ἐπὶ Κύριον εἰ ἄρα σωθήσεται; Ἢ τὴν δέησιν αὐ-
τοῦ ἀκούσηι ὁ Κύριος; ἐπελθούσης δὲ αὐτῶι ἀνάγκης, μὴ ἔχει τινὰ
παῤῥησίαν ἐναντίον αὐτοῦ; ἢ ὡς ἐπικαλεσαμένου αὐτὸν, εἰσακούσε-
ται αὐτοῦ; Ἀλλὰ δὴ ἀναγγελῶ ὑμῖν τί ἐστιν ἐν χειρὶ Κυρίου, ἅ
ἐστι παρὰ τῶι παντοκράτορι, οὐ ψεύσομαι. Ἰδοῦ (δὴ) πάντες ὑμεῖς
ἑωράκατε· διατὶ δὲ κενὰ κενοῖς ἐπιβάλλεσθε; Αὕτη ἡ μερὶς ἀνθρώ-
που ἀσεβοῦς παρὰ Κυρίου· κτῆμα δὲ δυναστῶν ἐξελεύσεται παρὰ
παντοκράτορος ἐπ᾽ αὐτούς. Ἐὰν πολλοὶ γένωνται οἱ υἱοὶ αὐτοῦ, εἰς
σφαγὴν ἔσονται, ἐὰν δὲ καὶ ἀνδρωθῶσι, προσαἰτήσωσιν· οἱ δὲ περι-
όντες αὐτοῦ (κακῶι) θανάτωι τελευτήσουσι, καὶ χήρας αὐτῶν οὐδεὶς
ἐλεήσει. Ἐὰν συναγάγηι ὥσπερ γῆν ἀργύριον, ἴσα δὲ πηλῶι χρυ-
σίον ἑτοιμάσηι, ταῦτα πάντα δίκαιοι περιποιήσονται, τὰ δὲ χρή-
ματα αὐτοῦ ἀληθινοὶ καθεξοῦσιν· ἀπέβη δὲ ὁ οἶκος αὐτοῦ ὥσπερ
σητὸς, καὶ ὥσπερ ἀράχνηι ἃ συνετήρησε. Πλούσιος κοιμηθήσεται
καὶ οὐ προσθήσει, ὀφθαλμοὺς αὐτοῦ διήνοιξε, καὶ οὐχ ἔστι. (Κοι-
μηθέντι) συναντήσονται αὐτῶι ὥσπερ ὕδωρ ἐδῦναι, νυκτὶ δὲ ὑφ-
είλατο αὐτὸν γνόφος· ἀναλήψεται αὐτὸν καύσων, καὶ ἀπελεύσεται,
καὶ λικμήσει αὐτὸν ἐκ τοῦ τόπου αὐτοῦ, καὶ ἀποῤῥίψει ἐπ᾽ αὐτὸν,
καὶ οὐ φείσεται· ἐκ χειρὸς αὐτοῦ φυγὴ φεύξεται· κροτήσει ἐπ᾽ αὐ-
τὸν χεῖρας αὐτοῦ, καὶ συριεῖ αὐτὸν ἐκ τοῦ τόπου αὐτοῦ.

ΚΕΦ. ΚΗ΄. XXVIII.
ἜΣΤΙ γὰρ ἀργυρίωι τόπος ὅθεν γίνεται, τόπος δὲ χρυσίωι
ὅθεν διηθεῖται· σίδηρος μὲν γὰρ ἐκ γῆς γίνεται, χαλκὸς δὲ ἴσα λί-
θωι λατομεῖται. Τάξιν ἔθετο σκότει, καὶ (καιρῶν) πᾶν πέρας αὐ-
τὸ ἐξακριβάζεται. Λίθος σκοτία καὶ σκιὰ θανάτου· διακοπὴ χει-
μάρρου ἀπὸ κονίας. Οἱ δὲ ἐπιλανθανόμενοι ὁδὸν δικαιοσύνης ἠσθέ-
νησαν· ἐκ βροτῶν ἐσαλεύθησαν. Γῆ, ἐξ αὐτῆς ἐξελεύσεται ἄρτος,
ὑποκάτω αὐτῆς ἐστράφη ὡς πῦρ. Τόπος σαπφείρου (καὶ) οἱ λίθοι
αὐτῆς, καὶ χῶμα χρυσίον αὐτῶι. Τρίβος, οὐκ ἔγνω αὐτὴν πετει-
νῶν, καὶ οὐ παρέβλεψεν αὐτὴν ὀφθαλμὸς γυπός· οὐκ ἐπάτησαν αὐ-
τὴν υἱοὶ ἀλαζόνων, οὐ παρῆλθεν ἐπ᾽ αὐτῆς λέων. Ἐν ἀκροτόμωι