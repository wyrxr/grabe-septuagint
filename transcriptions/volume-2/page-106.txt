582 ΒΑΣΙΛΕΙΩΝ Β´. ΚΕΦ. ΙΗ´.ΙΘ´
33 δάριον, οἱ ἐχθροὶ τοῦ κυρίου μου τοῦ βασιλέως, καὶ πάντες ὅσοι
ἐπανέστησαν ἐπ᾿ αὐτὸν εἰς κακά. Καὶ ἐταράχθη ὁ βασιλεύς, καὶ
ἀνέβη εἰς τὸ ὑπερῶον τῆς πύλης, καὶ ἔκλαυσε, καὶ οὕτως εἶπεν ἐν τῷ
πορεύεσθαι αὐτόν· υἱέ μου ᾿Αβεσσαλώμ, υἱέ μου, υἱέ μου, ᾿Αβεσσαλώμ,
τίς δώῃ τὸν θάνατόν μου ἀντὶ σοῦ; ᾿Αβεσσαλώμ, υἱέ μου, υἱέ μου.

ΚΕΦ. ΙΘ´. ΧΙΧ.

1 ΚΑΙ ἀνηγγέλη τῷ ᾿Ιωάβ, λέγοντες· ᾿Ιδοὺ ὁ βασιλεὺς κλαίει
2 καὶ πενθεῖ ἐπὶ ᾿Αβεσσαλώμ. Καὶ ἐγένετο ἡ σωτηρία ἐν τῇ ἡμέρᾳ
   ἐκείνῃ εἰς πένθος παντὶ τῷ λαῷ, ὅτι ἤκουσεν ὁ λαὸς ἐν τῇ ἡ-
   μέρᾳ ἐκείνῃ λέγων, ὅτι λυπεῖται ὁ βασιλεὺς ἐπὶ τῷ υἱῷ αὐτοῦ.
3 Καὶ διεκλέπτετο ὁ λαὸς ἐν τῇ ἡμέρᾳ ἐκείνῃ τοῦ εἰσελθεῖν εἰς τὴν
   πόλιν, καθὼς διακλέπτεται ὁ λαὸς οἱ αἰσχυνόμενοι ἐν τῷ φυγείν
4 αὐτοὺς ἐν πολέμῳ. Καὶ ὁ βασιλεὺς ἐπέκρυψε τὸ πρόσωπον αὐτοῦ·
   καὶ ἔκραξεν ὁ βασιλεὺς (ἐν) φωνῇ μεγάλῃ, λέγων· υἱέ μου ᾿Αβεσ-
5 σαλώμ, ᾿Αβεσσαλώμ, υἱέ μου, υἱέ μου. Καὶ εἰσῆλθεν ᾿Ιωὰβ πρὸς τὸν
   βασιλέα εἰς τὸν οἶκον, καὶ εἶπε· κατήσχυνας σήμερον τὸ πρόσωπον πάν-
   των τῶν δούλων σου τῶν ἐξαιρούντων σε σήμερον, καὶ τὴν ψυχὴν
   τῶν υἱῶν σου, καὶ τῶν θυγατέρων σου, καὶ ψυχὴν τῶν γυναικῶν
6 σου, καὶ ψυχὴν τῶν παλλακῶν σου, τοῦ ἀγαπᾶν τοὺς μισοῦντάς σε,
   καὶ μισεῖν τοὺς ἀγαπῶντάς σε. Καὶ ἀνήγγειλας σήμερον, ὅτι οὐκ
   εἰσὶν οἱ ἄρχοντές σου, οὐδὲ παῖδες· ὅτι ἔγνωκα σήμερον, ὅτι εἰ
   ᾿Αβεσσαλὼμ ἔζη, πάντες ἡμεῖς νεκροὶ σήμερον, ὅτι τότε τὸ εὐθὲς
7 ἦν ἐν ὀφθαλμοῖς σου. Καὶ νῦν ἀναστὰς ἔξελθε, καὶ λάλησον εἰς
   τὴν καρδίαν τῶν δούλων σου, ὅτι ἐν Κυρίῳ ὤμοσα, ὅτι εἰ μὴ ἐκ-
   πορεύσῃ σήμερον, εἰ αὐλισθήσεται μετὰ σοῦ ἀνὴρ τὴν νύκτα ταύ-
   την. Καὶ ἐπίγνωθι σεαυτῷ, καὶ κακόν σοι τοῦτο ὑπὲρ πᾶν τὸ κα-
8 κὸν τὸ ἐπελθὸν σοι ἐκ νεότητός σου ἕως τοῦ νῦν. Καὶ ἀνέστη ὁ
   βασιλεύς, καὶ ἐκάθισεν ἐν τῇ πύλῃ, καὶ πᾶς ὁ λαὸς ἀνήγγειλαν,
   λέγοντες· ἰδοὺ ὁ βασιλεὺς κάθηται ἐν τῇ πύλῃ. Καὶ εἰσῆλθε πᾶς
   ὁ λαὸς κατὰ πρόσωπον τοῦ βασιλέως· καὶ ᾿Ισραὴλ ἔφυγεν ἀνὴρ
9 εἰς τὰ σκηνώματα αὐτοῦ. Καὶ ἦν πᾶς ὁ λαὸς κρινόμενος ἐν πά-
   σαις φυλαῖς ᾿Ισραήλ, λέγοντες· ὁ βασιλεὺς Δαυὶδ ἐῤῥύσατο ἡμᾶς
   ἐκ χειρὸς (ἀπὸ) πάντων τῶν ἐχθρῶν ἡμῶν, καὶ αὐτὸς ἐῤῥύσατο ἡμᾶς
   ἐκ χειρὸς ἀλλοφύλων, καὶ νῦν πέφευγεν ἀπὸ τῆς γῆς, καὶ ἀπὸ