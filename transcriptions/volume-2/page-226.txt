702 ΒΑΣΙΛΕΙΩΝ Δ΄. ΚΕΦ. Κ΄.
34 γραφήσεται, καὶ τὴν πόλιν ταύτην οὐκ εἰσελεύσεται, λέγει Κύριος.
35 καὶ ὑπερασπιῶ ὑπὲρ τῆς πόλεως ταύτης τοῦ σῶσαι αὐτὴν δι᾿ ἐμέ,
36 καὶ διὰ Δαυΐδ τὸν δοῦλόν μου. Καὶ ἐγένετο (ἕως) νυκτός, καὶ
   ἐξῆλθεν ἄγγελος Κυρίου, καὶ ἐπάταξεν ἐν τῇ παρεμβολῇ τῶν
   ᾿Ασσυρίων ἑκατὸν ὀγδοήκοντα πέντε χιλιάδας˙ καὶ ὥρθρισαν τὸ
   πρωΐ, καὶ ἰδοὺ πάντες σώματα νεκρά. Καὶ ἀπῆρε, καὶ ἐπορεύθη,
   καὶ ἀπέστρεψε Σενναχηρείμ βασιλεὺς ᾿Ασσυρίων, καὶ ᾤκησεν ἐν
37 Νινεϋ. Καὶ ἐγένετο αὐτοῦ προσκυνοῦντος ἐν οἴκῳ Νεσερὰχ τοῦ
   θεοῦ αὐτοῦ, καὶ ᾿Αδραμέλεχ, καὶ Σαρασὰρ υἱοὶ αὐτοῦ ἐπάταξαν
   αὐτὸν ἐν μαχαίρᾳ. Καὶ αὐτοὶ διεσώθησαν εἰς γῆν ᾿Αραράθ· καὶ
   ἐβασίλευσεν ᾿Ασορδὰν υἱὸς αὐτοῦ ἀντ᾿ αὐτοῦ.

ΚΕΦ. Κ΄. ΧΧ.

1 ἘΝ ταῖς ἡμέραις ἐκείναις ἠρρώστησεν ᾿Εζεκίας εἰς θάνατον·
   καὶ εἰσῆλθε πρὸς αὐτὸν Ἡσαΐας, υἱὸς Ἄμμως, ὁ προφήτης, καὶ
   εἶπε πρὸς αὐτόν· τάδε λέγει Κύριος· ἔντειλαι τῷ οἴκῳ σου, ὅτι
2 ἀποθνήσκεις σύ, καὶ οὐ ζήσῃ. Καὶ ἐπέστρεψεν ᾿Εζεκίας πρὸς τὸν
3 τοῖχον, καὶ ηὔξατο πρὸς Κύριον, λέγων· ὢ δὴ, Κύριε, μνήσθητι δὴ
   ὅσα περιεπάτησα ἐνώπιόν σου ἐν ἀληθείᾳ, καὶ ἐν καρδίᾳ πλήρει,
   καὶ τὸ ἀγαθὸν ἐνώπιόν σου ἐποίησα. Καὶ ἔκλαυσεν ᾿Εζεκίας
4 κλαυθμῷ μεγάλῳ. Καὶ ἦν Ἡσαΐας ἐν τῇ αὐλῇ τῇ μέσῃ, καὶ
5 ῥῆμα Κυρίου ἐγένετο πρὸς αὐτόν, λέγων· ἐπίστρεφον, καὶ
   ἐρεῖς πρὸς ᾿Εζεκίαν τὸν ἡγούμενον τοῦ λαοῦ μου· τάδε λέγει
   Κύριος ὁ Θεὸς Δαυΐδ τοῦ πατρός σου· ἤκουσα τῆς προσευχῆς σου,
   εἶδον τὰ δάκρυά σου· ἰδοὺ ἐγὼ ἰάσομαί σε, ἐν τῇ ἡμέρᾳ τῇ τρίτῃ
6 οἶκον Κυρίου. Καὶ προσθήσω ἐπὶ ταῖς ἡμέ-
   ραις σου πεντεκαίδεκα ἔτη· καὶ ἐκ χειρὸς βασιλέως ᾿Ασσυρίων
   σώσω σε, καὶ τὴν πόλιν ταύτην, καὶ ὑπερασπιῶ ὑπὲρ τῆς πό-
7 λεως ταύτης διὰ μὲ, καὶ διὰ Δαυΐδ τὸν δοῦλόν μου. Καὶ εἶπεν
   Ἡσαΐας· λαβέτωσαν παλάθην σύκων, (καὶ ἐλήφθη) καὶ ἐπιθέτω-
8 σαν ἐπὶ τὸ ἕλκος, καὶ ὑγιάσει. Καὶ εἶπεν ᾿Εζεκίας πρὸς Ἡσαΐαν·
   τί τὸ σημεῖον ὅτι ἰάσεται Κύριός με, καὶ ἀναβήσομαι εἰς τὸν
9 οἶκον Κυρίου τῇ ἡμέρᾳ τῇ τρίτῃ; Καὶ εἶπεν Ἡσαΐας· τοῦτο
   τὸ σημεῖον παρὰ Κυρίου, ὅτι ποιήσει Κύριος τὸν λόγον, ὃν ἐλά-
   λῃσε· πορεύσεται ἡ σκιὰ δέκα ἀναβαθμούς, ἐὰν ἐπιστρέψῃ δέκα