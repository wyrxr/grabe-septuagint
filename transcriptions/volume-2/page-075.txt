ΚΕΦ. Γ΄. Δ΄. Β Α Σ Ι Λ Ε Ι Ω Ν Β΄. 551
βασιλέως τοῦ θανατῶσαι τὸν Ἀβεννὴρ υἱὸν Νήρ. Καὶ εἶπεν ὁ 38
βασιλεὺς πρὸς τοὺς παῖδας αὐτοῦ· οὐκ οἴδατε, ὅτι ἡγούμενος μέ-
γας πέπτωκεν ἐν τῇ ἡμέρᾳ ταύτῃ ἐν τῷ Ἰσραήλ; Καὶ ὅτι ἐγὼ 39
εἰμὶ σήμερον συγγενὴς καὶ καθεσταμένος ὑπὸ βασιλέως; οἱ δὲ ἄν-
δρες οὗτοι υἱοὶ Σαρουίας σκληρότεροί μου εἰσίν· ἀνταποδῷ Κύριος
τῷ ποιοῦντι πονηρὰ κατὰ τὴν κακίαν αὐτοῦ.

ΚΕΦ. Δ΄. IV.

ΚΑὶ ἤκουσεν Ἰσβοσθὲ υἱὸς Σαούλ, ὅτι τέθνηκεν Ἀβεννὴρ ἐν 1
Χεβρὼν, καὶ ἐξελύθησαν αἱ χεῖρες αὐτοῦ, καὶ πάντες οἱ ἄνδρες
Ἰσραὴλ παρείθησαν. Καὶ δύο ἄνδρες ἡγούμενοι συστρεμμάτων τῷ 2
Ἰσβοσθὲ υἱῷ Σαούλ· ὄνομα τῷ ἑνί, Βαανὰ, καὶ ὄνομα τῷ δευτέ-
ρῳ, Ῥηχὰβ, υἱοὶ Ῥεμμὼν τοῦ Βηρωθαίου ἐκ τῶν υἱῶν Βενιαμείν·
ἔτι Βηρωθὸ ἐλογίζετο τοῖς υἱοῖς Βενιαμείν. Καὶ ἀπέδρασαν οἱ Βη- 3
ρωθαῖοι εἰς Γεθθεὶμ, καὶ ἦσαν ἐκεῖ παροικοῦντες ἕως τῆς ἡμέ-
ρας ταύτης. Καὶ τῷ Ἰωνάθαν υἱῷ Σαοὺλ υἱὸς πεπληγὼς τοὺς 4
πόδας, υἱὸς ἐτῶν πέντε, καὶ οὗτος ἐν τῷ ἐλθεῖν τὴν ἀγγελίαν Σα-
οὺλ καὶ Ἰωνάθαν τοῦ υἱοῦ αὐτοῦ ἐξ Ἰσραὴλ, καὶ ἦρεν αὐτὸν ἡ
τιθηνὸς αὐτοῦ, καὶ ἔφυγε. Καὶ ἐγένετο ἐν τῷ σπεύδειν αὐτὸν καὶ
ἀναχωρεῖν, καὶ ἔπεσε, καὶ ἐχωλάνθη, καὶ ὄνομα αὐτῷ Μεμφιβο-
σθέ. Καὶ ἐπορεύθησαν οἱ υἱοὶ Ῥεμμὼν τοῦ Βηρωθαίου, Ῥηχὰβ 5
καὶ Βαανὰ, καὶ εἰσῆλθον ἐν τῷ καύματι τῆς ἡμέρας εἰς οἶκον
Μεμφιβοσθὲ, καὶ αὐτὸς ἐκάθευδεν ἐν τῇ κοίτῃ τῆς μεσημβρίας. 6
Καὶ ἰδοὺ ἡ θυρωρὸς τοῦ οἴκου ἐκάθαιρε πυροὺς, καὶ ἐνύσταζε, καὶ
ἐκάθευδε, καὶ Ῥηχὰβ καὶ Βαανὰ οἱ ἀδελφοὶ διέλαβον, καὶ εἰσ- 7
ῆλθον εἰς τὸν οἶκον. Καὶ Μεμφιβοσθὲ ἐκάθευδεν ἐπὶ τῆς κλίνης
αὐτοῦ ἐν τῷ κοιτῶνι αὐτοῦ, καὶ τύπτουσιν αὐτὸν, καὶ θανατοῦσιν
αὐτὸν, καὶ ἀφαιροῦσι τὴν κεφαλὴν αὐτοῦ, καὶ ἔλαβον τὴν κεφα-
λὴν αὐτοῦ, καὶ ἀπῆλθον ὁδὸν τὴν κατὰ δυσμὰς ὅλην τὴν νύκτα.
Καὶ ἤνεγκαν τὴν κεφαλὴν Μεμφιβοσθὲ τῷ Δαυὶδ εἰς Χεβρὼν, καὶ 8
εἶπον πρὸς τὸν βασιλέα· Ἰδοὺ κεφαλὴ Μεμφιβοσθὲ υἱοῦ Σαοὺλ τοῦ
ἐχθροῦ σου, ὃς ἐζήτει τὴν ψυχήν σου, καὶ ἔδωκε Κύριος τῷ κυ-
ρίῳ (μου) βασιλεῖ ἐκδίκησιν τῶν ἐχθρῶν αὐτοῦ, ὡς ἡ ἡμέρα αὕ- 9
τη, ἐκ Σαοὺλ τοῦ ἐχθροῦ σου, καὶ ἐκ τοῦ σπέρματος αὐτοῦ. Καὶ
ἀπεκρίθη Δαυὶδ τῷ Ῥηχὰβ καὶ τῷ Βαανᾷ ἀδελφῷ αὐτοῦ, υἱοῖς