ΚΕΦ. ΙϚ΄. ΒΑΣΙΛΕΙΩΝ Γ΄. 641
λόγων Ἠλὰ, καὶ πάντα ἃ ἐποίησεν, οὐκ ἰδοὺ ταῦτα γεγραμμένα
ἐν βιβλίῳ λόγων τῶν ἡμερῶν τῶν βασιλέων Ἰσραήλ; Ἐν ἔτει εἱ- 15
κοστῷ καὶ ἑβδόμῳ τοῦ Ἀσὰ βασιλέως Ἰούδα (καὶ) ἐβασίλευσε Ζαμ-
βρὶ ἑπτὰ ἡμέρας ἐν Θερσᾶ· καὶ ἡ παρεμβολὴ Ἰσραὴλ ἐπὶ Γαβα-
θὼν τῇ τῶν ἀλλοφύλων. Καὶ ἤκουσεν ὁ λαὸς ἐν τῇ παρεμβολῇ, 16
λεγόντων· συνεστράφη Ζαμβρὶ, καὶ ἔπαισε τὸν βασιλέα· καὶ ἐβα-
σίλευσαν ἐν Ἰσραὴλ τὸν Ἄμβρι τὸν ἡγούμενον τῆς στρατιᾶς ἐπὶ
Ἰσραὴλ ἐν τῇ ἡμέρᾳ ἐκείνῃ ἐν τῇ παρεμβολῇ. Καὶ ἀνέβη Ἄμβρι, 17
καὶ πᾶς Ἰσραὴλ μετ᾿ αὐτοῦ ἐκ Γαβαθὼν, καὶ περιεκάθισαν ἐπὶ
Θερσᾶ. Καὶ ἐγενήθη ὡς εἶδε Ζαμβρὶ, ὅτι προκατείληπται αὐτοῦ 18
ἡ πόλις, καὶ εἰσπορεύεται εἰς ἄντρον τοῦ οἴκου τοῦ βασιλέως, καὶ
ἐνεπύρισεν ἐπ᾿ αὐτὸν τὸν οἶκον τοῦ βασιλέως ἐν πυρὶ, καὶ ἀπέθα-
νεν, ὑπὲρ τῶν ἁμαρτιῶν αὐτοῦ ὧν ἐποίησε τοῦ ποιῆσαι τὸ πονη- 19
ρὸν ἐνώπιον Κυρίου, τοῦ πορευθῆναι ἐν ὁδῷ Ἱεροβοὰμ υἱοῦ Ναβὰτ,
καὶ ἐν ταῖς ἁμαρτίαις αὐτοῦ αἷς ἐποίησεν, ὡς ἐξήμαρτε τὸν Ἰσ-
ραήλ. Καὶ τὰ λοιπὰ τῶν λόγων Ζαμβρὶ, καὶ τὰς συνάψεις αὐτοῦ 20
ἃς συνῆψεν, οὐχὶ ταῦτα γεγραμμένα ἐπὶ βιβλίου λόγων τῶν ἡμε-
ρῶν τῶν βασιλέων Ἰσραήλ; Τότε μερίζεται ὁ λαὸς Ἰσραὴλ, τὸ 21
ἥμισυ τοῦ λαοῦ γίνεται ὀπίσω Θαμνὶ υἱοῦ Γωνὰθ, τοῦ βασιλεῦσαι
αὐτὸν, καὶ τὸ ἥμισυ τοῦ λαοῦ γίνεται ὀπίσω Ἄμβρι. Καὶ ὑπερ- 22
ίσχυσεν ὁ λαὸς ὁ ἀκολουθῶν τῷ Ἄμβρι, καὶ ἡττήθη ὁ λαὸς ὁ ὢν
ὀπίσω Θαμνὶ υἱοῦ Γωνάθ· καὶ ἀπέθανε Θαμνὶ, καὶ Ἰωρὰμ ὁ ἀ-
δελφὸς αὐτοῦ ἐν τῷ καιρῷ ἐκείνῳ, καὶ ἐβασίλευσεν Ἄμβρι μετὰ Θα-
μνί. Ἐν τῷ ἔτει τῷ τριακοστῷ καὶ πρώτῳ ἔτει τοῦ Ἀσὰ βασι- 23
λέως Ἰούδα βασιλεύει Ἄμβρι ἐπὶ Ἰσραὴλ δώδεκα ἔτη· ἐν Θερσᾶ
βασιλεύει ἓξ ἔτη. Καὶ ἐκτήσατο Ἄμβρι τὸ ὄρος τὸ Σεμηρὼν παρὰ 24
Σεμὴρ τοῦ κυρίου τοῦ ὄρους ἐν δύο ταλάντων ἀργυρίου· καὶ ᾠκο-
δόμησε τὸ ὄρος, καὶ ἐπεκάλεσε τὸ ὄνομα τοῦ ὄρους οὗ ᾠκοδόμη-
σεν, ἐπὶ τῷ ὀνόματι Σεμὴρ τοῦ κυρίου τοῦ ὄρους, Σεμηρών. Καὶ 25
ἐποίησεν Ἄμβρι τὸ πονηρὸν ἐνώπιον Κυρίου, καὶ ἐπονηρεύσατο ὑπὲρ
πάντας τοὺς γενομένους ἔμπροσθεν αὐτοῦ. Καὶ ἐπορεύθη ἐν πά- 26
σῃ τῇ ὁδῷ Ἱεροβοὰμ υἱοῦ Ναβὰτ, καὶ ἐν ταῖς ἁμαρτίαις αὐ-
τοῦ, αἷς ἐξήμαρτε τὸν Ἰσραὴλ, τοῦ παροργίσαι τὸν Κύριον Θεὸν
Ἰσραὴλ ἐν τοῖς ματαίοις αὐτῶν. Καὶ τὰ λοιπὰ τῶν λόγων Ἄμ- 27
βρι, καὶ πάντα ἃ ἐποίησε, καὶ ἡ δυναστεία αὐτοῦ ἣν ἐποίησεν,
οὐχὶ ταῦτα γεγραμμένα ἐν βιβλίῳ λόγων τῶν ἡμερῶν τῶν βα-
(Τόμ. Β΄.) 11