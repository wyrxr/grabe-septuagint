ΚΕΦ. Θ΄.             ΒΑΣΙΛΕΙΩΝ Δ΄.                 677
τὸ παιδάριον, ὁ προφήτης, εἰς ῾Ραμὼθ Γαλαάδ, καὶ εἰσῆλθε. Καὶ 5
ἰδοὺ οἱ ἄρχοντες τῆς δυνάμεως ἐκάθηντο, καὶ εἶπεν· λόγος μοι πρὸς
σέ, ὁ ἄρχων· καὶ εἶπεν ᾿Ιηοῦ· πρός τίνα ἐκ πάντων ἡμῶν; καὶ
εἶπεν· πρὸς σέ, ὁ ἄρχων. Καὶ ἀνέστη, καὶ εἰσῆλθεν εἰς τὸν οἶκον, 6
καὶ ἐπέχεεν τὸ ἔλαιον ἐπὶ τὴν κεφαλὴν αὐτοῦ, καὶ εἶπεν αὐτῷ·
τάδε λέγει Κύριος ὁ Θεὸς ᾿Ισραήλ· κέχρικά σε εἰς βασιλέα ἐπὶ τὸν
λαὸν Κυρίου, ἐπὶ τὸν ᾿Ισραήλ. Καὶ ἐξολεθρεύσεις τὸν οἶκον ᾿Αχαὰβ 7
τοῦ κυρίου σου ἐκ προσώπου μου, καὶ ἐκδικήσεις τὰ αἵματα τῶν
δούλων μου τῶν προφητῶν, καὶ τὰ αἵματα πάντων τῶν δούλων Κυ-
ρίου ἐκ χειρὸς ᾿Ιεζάβελ, καὶ ἐκ χειρὸς ὅλου τοῦ οἴκου ᾿Αχαάβ, 8
καὶ ἐξολεθρεύσεις τοῦ οἴκου ᾿Αχαὰβ οὐροῦντα πρὸς τοῖχον, καὶ συν-
εχόμενον, καὶ ἐγκαταλελειμμένον ἐν ᾿Ισραήλ· καὶ δώσω τὸν οἶκον 9
τοῦ ᾿Αχαὰβ ὡς τὸν οἶκον τοῦ ῾Ιεροβοὰμ υἱοῦ Ναβάτ, καὶ ὡς τὸν
οἶκον Βαασσὰ υἱοῦ ᾿Αχιά. Καὶ τὴν ᾿Ιεζάβελ καταφάγονται οἱ κύ- 10
νες ἐν τῇ μερίδι τοῦ ᾿Ιεζράελ, καὶ οὐκ ἔστιν ὁ θάπτων. καὶ ἤνοιξε
τὴν θύραν, καὶ ἔφυγε. Καὶ ᾿Ιηοῦ ἐξῆλθε πρὸς τοὺς παῖδας τοῦ κυ- 11
ρίου αὐτοῦ, καὶ εἶπον αὐτῷ· εἰρήνη; τί ὅτι εἰσῆλθεν ὁ ἐπίληπτος
οὗτος πρὸς σέ; καὶ εἶπεν αὐτοῖς· ὑμεῖς οἴδατε τὸν ἄνδρα, καὶ τὴν
ἀδολεσχίαν αὐτοῦ. Καὶ εἶπον· ἄδικον· ἀπάγγειλον δὴ ἡμῖν. Καὶ 12
εἶπεν ᾿Ιηοῦ πρὸς αὐτούς· οὕτως καὶ οὕτως ἐλάλησε πρὸς μέ, λέ-
γων· τάδε λέγει Κύριος, κέχρικά σε εἰς βασιλέα ἐπὶ ᾿Ισραήλ. Καὶ 13
ἀκούσαντες ἔσπευσαν, καὶ ἔλαβον ἕκαστος τὸ ἱμάτιον αὐτοῦ, καὶ
ἔθηκαν ὑποκάτω αὐτοῦ ἐπὶ τὸ Γαρὲμ τῶν ἀναβαθμῶν (ἐκάθηντο)·
καὶ ἐσάλπισαν ἐν κερατίνῃ, καὶ εἶπον· ἐβασίλευσεν ᾿Ιηοῦ. Καὶ συν- 14
εστράφη ᾿Ιηοῦ υἱὸς ᾿Ιωσαφὰτ υἱοῦ Ναμεσσὶ πρὸς ᾿Ιωράμ. καὶ ᾿Ιω-
ρὰμ αὐτὸς ἐφύλασσεν ἐν ῾Ραμὼθ Γαλαάδ, αὐτὸς καὶ πᾶς ᾿Ισραὴλ
ἀπὸ προσώπου ᾿Αζαὴλ βασιλέως Συρίας. Καὶ ἀπέστρεψεν ὁ βα- 15
σιλεὺς ᾿Ιωρὰμ ἰατρευθῆναι ἐν ᾿Ιεζράελ ἀπὸ τῶν πληγῶν, ὧν ἔπαι-
σαν αὐτὸν οἱ Σῦροι ἐν τῷ πολεμεῖν αὐτὸν μετὰ ᾿Αζαὴλ βασιλέως
Συρίας. καὶ εἶπεν ᾿Ιηοῦ· εἰ ἔστι ψυχὴ ὑμῶν μετ᾿ ἐμοῦ, μὴ ἐξελ-
θέτω διαπεφευγὼς ἐκ τῆς πόλεως τοῦ πορευθῆναι, καὶ ἀπαγγεί-
λαι ἐν ᾿Ιεζράελ. Καὶ ἵππευσεν ᾿Ιηοῦ, καὶ ἐπορεύθη, καὶ κατέβη 16
εἰς ᾿Ιεζράελ, ὅτι ᾿Ιωρὰμ βασιλεὺς ᾿Ισραὴλ ἐθεραπεύετο ἐν ᾿Ιεζράελ
ἀπὸ τῶν τοξευμάτων, ὧν κατετόξευσαν αὐτὸν οἱ ᾿Αραμὶμ ἐν τῇ
῾Ραμμαθ, ἐν τῷ πολέμῳ μετὰ ᾿Αζαὴλ βασιλέως Συρίας, ὅτι αὐ-
τὸς δυνατός, καὶ ἀνὴρ δυνάμεως ἐκοιμήθη ἐκεῖ· Καὶ ᾿Οχοζίας βα-