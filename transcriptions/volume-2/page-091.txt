ΚΕΦ. ΙΓʹ. ΒΑΣΙΛΕΙΩΝ Βʹ. 567
αὐτῆς. Καὶ ἀπέστειλε Δαυὶδ πρὸς Θαμὰρ εἰς τὸν οἶκον, λέγων· 7
πορεύθητι δὴ εἰς τὸν οἶκον Ἀμνὼν τοῦ ἀδελφοῦ σου, καὶ ποίησον
αὐτῷ τὸ βρῶμα. Καὶ ἐπορεύθη Θαμὰρ εἰς τὸν οἶκον Ἀμνὼν ἀ- 8
δελφοῦ αὐτῆς· καὶ αὐτὸς κοιμώμενος. Καὶ ἔλαβε τὸ σταῖς καὶ
ἐφύρασε, καὶ ἐκολλύρισε κατ᾿ ὀφθαλμοὺς αὐτοῦ, καὶ ἥψησε τὰς
κολλυρίδας, καὶ ἔλαβε τὸ τήγανον καὶ κατεκένωσεν ἐνώπιον αὐτοῦ, 9
καὶ οὐκ ἠθέλησε φαγεῖν. Καὶ εἶπεν Ἀμνών· ἐξαγάγετε πάν-
τα ἄνδρα ἀπὸ ἐπάνωθέν μου. Καὶ ἐξήγαγον πάντα ἄνδρα ἀπὸ
ἐπάνωθεν αὐτοῦ. Καὶ εἶπεν Ἀμνὼν πρὸς Θαμάρ· εἰσένεγκε 10
τὸ βρῶμα εἰς τὸ ταμεῖον, καὶ φάγομαι ἐκ τῆς χειρός σου. Καὶ
ἔλαβε Θαμὰρ τὰς κολλυρίδας ἃς ἐποίησε, καὶ εἰσήνεγκε τῷ Ἀ-
μνὼν ἀδελφῷ αὐτῆς εἰς τὸν κοιτῶνα. Καὶ προσήγαγεν αὐτῷ τοῦ 11
φαγεῖν , καὶ ἐπελάθετο αὐτῆς, καὶ εἶπεν αὐτῇ· δεῦρο, κοιμήθητι
μετ᾿ ἐμοῦ, ἀδελφή μου. Καὶ εἶπεν αὐτῷ· μὴ, ἀδελφέ μου, μὴ 12
ταπεινώσῃς με, διότι οὐ ποιηθήσεται οὕτως ἐν Ἰσραήλ· μὴ ποι-
ήσῃς τὴν ἀφροσύνην ταύτην. Καὶ ἐγὼ ποῦ ἀποίσω τὸ ὄνειδός 13
μου; καὶ σὺ ἔσῃ ὡς εἷς τῶν ἀφρόνων ἐν Ἰσραήλ. Καὶ νῦν λά-
λησον δὴ πρὸς τὸν βασιλέα, ὅτι οὐ μὴ κωλύσῃ με ἀπὸ σοῦ. Καὶ 14
οὐκ ἠθέλησεν Ἀμνὼν τοῦ ἀκοῦσαι τῆς φωνῆς αὐτῆς, καὶ ἐκραται-
ώθη ὑπὲρ αὐτήν, καὶ ἐταπείνωσεν αὐτήν, καὶ ἐκοιμήθη μετ᾿ αὐτῆς.
Καὶ ἐμίσησεν αὐτὴν Ἀμνὼν μῖσος μέγα σφόδρα, ὅτι μέγα τὸ 15
μῖσος ὁ ἐμίσησεν αὐτὴν ὑπὲρ τὴν ἀγάπην ἣν ἠγάπησεν αὐτήν.
Καὶ εἶπεν αὐτῇ Ἀμνών· ἀνάστηθι, πορεύου. Καὶ εἶπεν αὐτῷ Θα- 16
μὰρ περὶ τῆς κακίας τῆς μεγάλης ταύτης ὑπὲρ ἑτέραν ἣν ἐποίη-
σας μετ᾿ ἐμοῦ, τοῦ ἐξαποστεῖλαί με. Καὶ οὐκ ἠθέλησεν Ἀμνὼν
ἀκοῦσαι τῆς φωνῆς αὐτῆς. Καὶ ἐκάλεσε τὸ παιδάριον αὐτοῦ, τὸν 17
προεστηκότα τοῦ οἴκου αὐτοῦ, καὶ εἶπεν αὐτῷ· ἐξαποστείλατε δὴ
ταύτην ἀπ᾿ ἐμοῦ ἔξω, καὶ ἀπόκλεισον τὴν θύραν ὀπίσω αὐτῆς. Καὶ ἐπ᾿ 18
αὐτῆς ἦν χιτὼν καρπωτός, ὅτι οὕτως ἐνεδιδύσκοντο αἱ θυγατέρες
τοῦ βασιλέως αἱ παρθένοι τοὺς ἐπενδύτας αὐτῶν. Καὶ ἐξήγαγεν
αὐτὴν δ λειτουργὸς αὐτοῦ ἔξω, καὶ ἀπέκλεισε τὴν θύραν ὀπίσω
αὐτῆς. Καὶ ἔλαβε Θαμὰρ σποδόν, καὶ ἐπέθηκεν ἐπὶ τῆς κεφα- 19
λῆς αὐτῆς, καὶ τὸν χιτῶνα τὸν καρπωτὸν τὸν ἐπ᾿ αὐτῆς διέρρη-
ξε, καὶ ἐπέθηκε τὰς χεῖρας αὐτῆς ἐπὶ τὴν κεφαλὴν αὐτῆς, καὶ
ἐπορεύθη πορευομένη καὶ κράζουσα. Καὶ εἶπε πρὸς αὐτὴν Ἄβεσ- 20
σαλὼμ δ ἀδελφὸς αὐτῆς· μὴ Ἀμνὼν δ ἀδελφός σου ἐγένετο με-