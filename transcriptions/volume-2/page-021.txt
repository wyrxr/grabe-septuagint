ΚΕΦ. Θ’. Γ’. ΒΑΣΙΛΕΙΩΝ Α΄. 497
πάντα τὰ ἐν τῇ καρδίᾳ σου ἀπαγγελῶ σοι. Καὶ περὶ τῶν ὄνων 20
τῶν ἀπολωλυιῶν σοι σήμερον τριταίων, μὴ θῇς τὴν καρδίαν σου
αὐταῖς, ὅτι εὕρηνται. καὶ τίνι τὰ ὡραῖα τοῦ Ἰσραήλ; οὐ σοί, καὶ
παντὶ τῷ οἴκῳ τοῦ πατρός σου; Καὶ ἀπεκρίθη Σαούλ, καὶ εἶπεν. 21
οὐχὶ ἀνδρὸς υἱὸς Ἰεμιναίου ἐγώ εἰμι, τοῦ μικροτέρου σκήπτρου φυ-
λῆς Ἰσραήλ; καὶ τῆς φυλῆς τῆς ἐλαχίστης ἐξ ὅλου σκήπτρου Βε-
νιαμείν; καὶ ἵνατί ἐλάλησας πρὸς μὲ κατὰ τὸ ῥῆμα τοῦτο; Καὶ 22
ἔλαβε Σαμουὴλ τὸν Σαοὺλ καὶ τὸ παιδάριον αὐτοῦ, καὶ εἰσήγαγεν
αὐτοὺς εἰς τὸ κατάλυμα, καὶ ἔθετο αὐτοῖς τόπον ἐν πρώτοις τῶν
κεκλημένων, ὡσεὶ ἑβδομήκοντα ἀνδρῶν. Καὶ εἶπε Σαμουὴλ τῷ 23
μαγείρῳ· δός μοι τὴν μερίδα ἣν ἔδωκά σοι, ἣν εἶπά σοι θεῖναι
αὐτὴν παρὰ σοί. Καὶ ὕψωσεν ὁ μάγειρος τὴν κωλέαν καὶ τὸ ἐπ᾽ 24
αὐτῇ, καὶ παρέθηκεν αὐτὴν ἐνώπιον Σαούλ. Καὶ εἶπε Σαμουὴλ
τῷ Σαούλ. Ἰδοὺ ὑπόλειμμα, παράθες αὐτὸ ἐνώπιόν σου καὶ φάγε,
ὅτι εἰς μαρτυρίαν τέθειταί σοι παρὰ τοῦ λαοῦ, ἀπόκνιζε. Καὶ ἔ-
φαγε Σαοὺλ μετὰ Σαμουὴλ ἐν τῇ ἡμέρᾳ ἐκείνῃ. Καὶ κατέβη ἐκ 25
τῆς Βαμᾶ εἰς τὴν πόλιν. καὶ διέστρωσαν τῷ Σαούλ ἐπὶ τῷ δώ- 26
ματι, καὶ ἐκοιμήθη. Καὶ ἐγένετο ὡς ἀνέβαινεν ὁ ὄρθρος, καὶ ἐκάλεσε
Σαμουὴλ τὸν Σαοὺλ ἐπὶ τῷ δώματι, λέγων· ἀνάστα, καὶ ἐξαποστελῶ
σε. Καὶ ἀνέστη Σαούλ, καὶ ἐξῆλθε Σαοὺλ αὐτὸς καὶ Σαμουὴλ ἕως
ἔξω. Αὐτῶν καταβαινόντων εἰς μέρος τῆς πόλεως, καὶ Σαμουὴλ
εἶπε τῷ Σαούλ. εἶπον τῷ νεανίσκῳ, καὶ διελθέτω ἔμπροσθεν ἡμῶν.
(καὶ διῆλθεν) καὶ σὺ στῆθι ὡς σήμερον, καὶ ἀκουστὸν σοι ῥῆμα Θεοῦ.

ΚΕΦ. Ι΄. Χ.

ΚΑΙ ἔλαβε Σαμουὴλ τὸν φιακὸν τοῦ ἐλαίου, καὶ ἐπέχεεν ἐπὶ 1
τὴν κεφαλὴν αὐτοῦ· καὶ ἐφίλησεν αὐτόν, καὶ εἶπεν αὐτῷ· οὐχὶ κέ-
χρικέ σε Κύριος εἰς ἄρχοντα ἐπὶ τὸν λαὸν αὐτοῦ ἐπὶ Ἰσραήλ; καὶ
σὺ ἄρξεις ἐν λαῷ Κυρίου, καὶ σώσεις αὐτὸν ἐκ χειρὸς ἐχθρῶν αὐ-
τοῦ κυκλόθεν. Καὶ τοῦτό σοι τὸ σημεῖον, ὅτι κέχρικέ σε Κύριος 2
ἐπὶ κληρονομίαν αὐτοῦ εἰς ἄρχοντα· ὡς ἂν ἀπέλθῃς σήμερον ἀπ᾿
ἐμοῦ, καὶ εὑρήσεις δύο ἄνδρας πρὸς τοῖς τάφοις Ῥαχὴλ ἐν τῷ
ὁρίῳ τοῦ Βενιαμεῖν ἀλλομένους μεγάλα, καὶ ἐροῦσί σοι· εὕρηνται
αἱ ὄνοι ἃς ἐπορεύθητε ζητεῖν· καὶ ἰδοὺ ἀποτέτινακται ὁ πατὴρ
σου τὸ ῥῆμα τῶν ὄνων, καὶ ἐδαψιλεύσατο δί᾽ ὑμᾶς, λέγων· τί ποι-
(Τόμ. Β΄.)
2