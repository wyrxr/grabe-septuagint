508
ΒΑΣΙΛΕΙΩΝ Α΄. ΚΕΦ. Δ΄. ΙΕ΄.
νάν· ἀπάγγειλόν μοι τί πεποίηκας· καὶ ἀπήγγειλεν αὐτῷ Ἰωνά-
θαν· καὶ εἶπε· γευσάμενος ἐγευσάμην ἐν ἄκρῳ τῷ σκήπτρῳ τῷ
44 ἐν τῇ χειρί μου βραχὺ μέλι, ἰδοὺ ἐγὼ ἀποθνήσκω. Καὶ εἶπεν
αὐτῷ Σαούλ· τάδε ποιήσαι μοι ὁ Θεὸς καὶ τάδε προσθείη, ὅτι
45 θανάτῳ ἀποθανῇ σήμερον. Καὶ εἶπεν ὁ λαὸς πρὸς Σαούλ· εἰ σή-
μερον θανατωθήσεται ὁ ποιήσας τὴν σωτηρίαν ἐν Ἰσραήλ; τὴν
μεγάλην ταύτην; ἵλεως· Ζῇ Κύριος, εἰ πεσεῖται ἀπὸ τῆς τριχὸς
τῆς κεφαλῆς αὐτοῦ ἐπὶ τὴν γῆν, ὅτι ὁ λαὸς τοῦ Θεοῦ ἐποίησε
τὴν ἡμέραν ταύτην· καὶ προσήύξατο ὁ λαὸς περὶ Ἰωνάθαν τῇ ἡμέρᾳ
46 ἐκείνῃ, καὶ οὐκ ἀπέθανε. Καὶ ἀνέβη Σαούλ ἀπὸ ὄπισθεν τῶν
47 ἀλλοφύλων· καὶ οἱ ἀλλόφυλοι ἀπῆλθον εἰς τὸν τόπον αὐτῶν. Καὶ
Σαούλ ἔλαχε τοῦ βασιλεύειν ἐπὶ Ἰσραήλ· καὶ ἐπολέμει κύκλῳ
πάντας τοὺς ἐχθροὺς αὐτοῦ, εἰς τὸν Μωάβ, καὶ εἰς τοὺς υἱοὺς
᾿Αμμὼν, καὶ εἰς τοὺς υἱοὺς ᾿Εδὼμ, καὶ εἰς τὸν Βεθὼρ, καὶ εἰς
Βασιλέα Σουβὰ, καὶ εἰς τοὺς ἀλλοφύλους· οὗ ἂν ἐστράφη, ἐσώ-
48 ζετο. Καὶ ἐποίησε δύναμιν, καὶ ἐπάταξε τὸν ᾿Αμαλήκ· καὶ ἐξεί-
49 λατο τὸν Ἰσραὴλ ἐκ χειρὸς τῶν καταπατούντων αὐτῶν. Καὶ ἦσαν
οἱ υἱοὶ Σαοὺλ ᾿Ιωνάθαν, καὶ Ἰσουεὶ καὶ Μελχισουέ· καὶ ὀνόματα
τῶν δύο θυγατέρων αὐτοῦ, ὄνομα τῇ πρωτοτόκῳ Μερὸβ, καὶ ὄνο-
50 μα τῇ δευτέρᾳ Μελχόλ. Καὶ ὄνομα τῇ γυναικὶ αὐτοῦ ᾿Αχινοόμ,
θυγάτηρ ᾿Αχιμάας· καὶ ὄνομα τῷ ἀρχιστρατήγῳ αὐτοῦ ᾿Αβενὴρ,
51 υἱὸς Νὴρ, υἱοῦ οἰκείου Σαούλ. Καὶ Κεὶς πατὴρ Σαούλ, καὶ Νὴρ
52 πατὴρ ᾿Αβενὴρ, υἱὸς Ἰαμεὶν, υἱοῦ ᾿Αβιήλ. Καὶ ἦν ὁ πόλεμος κρα-
ταιὸς ἐπὶ τοὺς ἀλλοφύλους πάσας τὰς ἡμέρας Σαούλ. Καὶ ἰδὼν
Σαοὺλ πάντα ἄνδρα δυνατὸν, καὶ πάντα ἄνδρα υἱὸν δυνάμεως,
καὶ συνήγαγεν αὐτοὺς πρὸς αὐτόν.

ΚΕΦ. ΙΕ΄. XV.

1 ΚΑΙ εἶπε Σαμουὴλ πρὸς Σαούλ· ἐμὲ ἀπέστειλε Κύριος χρί-
σαί σε εἰς βασιλέα ἐπὶ τὸν λαὸν αὐτοῦ, ἐπὶ Ἰσραήλ· καὶ νῦν ἄ-
2 κουσον τῆς φωνῆς τῶν λόγων Κυρίου· τάδε εἶπε Κύριος Σαβαώθ·
νῦν ἐκδικήσω ἃ ἐποίησεν ᾿Αμαλὴκ τῷ Ἰσραήλ, ὡς ἀπήντησεν
3 αὐτῷ ἐν τῇ ὁδῷ ἀναβαίνοντος αὐτοῦ ἐξ Αἰγύπτου· καὶ νῦν πο-
ρεύου, καὶ πατάξεις τὸν ᾿Αμαλὴκ καὶ Ἰερεὶμ καὶ πάντα τὰ αὐτοῦ,
καὶ οὐ περιποιήσῃ ἐξ αὐτοῦ· καὶ ἐξολοθρεύσεις αὐτόν· καὶ ἀνα-