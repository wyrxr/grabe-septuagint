712 ΒΑΣΙΛΕΙΩΝ Δʹ. ΚΕΦ. ΚΕʹ.
14 Ἰσραὴλ ἐν τῷ ναῷ Κυρίου κατὰ τὸ ῥῆμα Κυρίου. Καὶ ἀπῴκισε
    πᾶσαν τὴν Ἱερουσαλήμ, καὶ πάντας τοὺς ἄρχοντας, καὶ τοὺς
    δυνατοὺς ἰσχύϊ, αἰχμαλωσίας δέκα χιλιάδας αἰχμαλωτίσας, καὶ
    πάντα τέκτονα, καὶ τὸν συγκλείοντα, καὶ οὐχ ὑπελείφθη πλὴν
15 οἱ πτωχοὶ τῆς γῆς. Καὶ ἀπῴκισε τὸν Ἰωαχεὶν εἰς Βαβυλῶνα,
    καὶ τὴν μητέρα τοῦ βασιλέως καὶ τὰς γυναῖκας τοῦ βασιλέως,
    καὶ τοὺς εὐνούχους αὐτοῦ, καὶ τοὺς ἰσχυροὺς τῆς γῆς ἀπήγα-
16 γεν ἀποικεσίαν ἐξ Ἱερουσαλὴμ εἰς Βαβυλῶνα· καὶ πάντας τοὺς
    ἄνδρας τῆς δυνάμεως, ἑπτακισχιλίους, καὶ τὸν τέκτονα, καὶ τὸν
    συγκλείοντα, χιλίους· πάντες δυνατοὶ ποιοῦντες πόλεμον. Καὶ
    ἤγαγεν αὐτοὺς βασιλεὺς Βαβυλῶνος μετοικεσίαν εἰς Βαβυλῶνα.
17 Καὶ ἐβασίλευσε βασιλεὺς Βαβυλῶνος τὸν Μεθανίαν υἱὸν αὐτοῦ
18 ἀντ᾿ αὐτοῦ, καὶ ἐπέθηκε τὸ ὄνομα αὐτοῦ Σεδεκίαν. Υἱὸς εἴκοσι
    καὶ ἑνὸς ἐτῶν Σεδεκίας ἐν τῷ βασιλεύειν αὐτόν, καὶ ἕνδεκα
    ἔτη ἐβασίλευσεν ἐν Ἱερουσαλήμ, καὶ ὄνομα τῇ μητρὶ αὐτοῦ
19 Ἀμιτάλ, θυγάτηρ Ἱερεμίου, ἀπὸ Λοβνά. Καὶ ἐποίησε τὸ πο-
    νηρὸν ἐν ὀφθαλμοῖς Κυρίου, κατὰ πάντα ὅσα ἐποίησεν Ἰωακείμ.
20 Ὅτι ἐπὶ τὸν θυμὸν Κυρίου ἦν ἐπὶ Ἱερουσαλήμ, καὶ ἐν τῷ
    Ἰούδα, ἕως ἀπέρριψεν αὐτοὺς ἀπὸ προσώπου αὐτοῦ. Καὶ ἠθέ-
    τησε Σεδεκίας ἐν τῷ βασιλεῖ Βαβυλῶνος.

ΚΕΦ. ΚΕʹ. XXV.

1 ΚΑΙ ἐγένετο ἐν τῷ ἔτει τῷ ἐννάτῳ τῆς βασιλείας αὐτοῦ, ἐν
    τῷ μηνὶ τῷ δεκάτῳ, ἑνδεκάτῃ τοῦ μηνός, ἦλθε Ναβουχοδο-
    νόσορ βασιλεὺς Βαβυλῶνος, καὶ πᾶσα ἡ δύναμις αὐτοῦ ἐπὶ Ἱε-
    ρουσαλήμ· καὶ παρενέβαλεν ἐπ᾿ αὐτήν, καὶ ᾠκοδόμησεν ἐπ᾿ αὐτὴν
2 περίτειχος κύκλῳ. Καὶ ἦλθεν εἰς πόλιν περιοχῆς ἕως τοῦ
    ἑνδεκάτου ἔτους τοῦ βασιλέως Σεδεκίου, ἐννάτῃ τοῦ μηνός.
3 Καὶ ἐνίσχυσεν ὁ λιμὸς ἐν τῇ πόλει, καὶ οὐκ ἦσαν ἄρτοι τῷ
4 λαῷ τῆς γῆς. Καὶ ἐῤῥάγη ἡ πόλις, καὶ πάντες οἱ ἄνδρες τοῦ
    πολέμου ἐξῆλθον νυκτὸς ὁδὸν πύλης τῆς ἀναμέσον τῶν τειχῶν,
    (αὕτη) ἡ ἐστι τοῦ κήπου τοῦ βασιλέως, καὶ οἱ Χαλδαῖοι ἐπὶ
5 τὴν πόλιν κύκλῳ. Καὶ ἐπορεύθη ὁδὸν τὴν Ἄραβα, καὶ ἐδίωξεν
    ἡ δύναμις τῶν Χαλδαίων ὀπίσω τοῦ βασιλέως, καὶ κατέλαβον
    αὐτὸν ἐν Ἀραβὼθ Ἰεριχώ, καὶ πᾶσα ἡ δύναμις αὐτοῦ διε-