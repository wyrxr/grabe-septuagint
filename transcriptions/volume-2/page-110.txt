586 ΒΑΣΙΛΕΙΩΝ Β΄. ΚΕΦ. Κ΄.
αὐτοῦ εἰς Ἱερουσαλήμ· καὶ ἔλαβεν ὁ βασιλεὺς τὰς δέκα γυναῖκας
τὰς παλλακίδας αὐτοῦ ἃς ἀφῆκε φυλάσσειν τὸν οἶκον, καὶ ἔδωκεν
αὐτὰς ἐν οἴκῳ φυλακῆς· καὶ διέθρεψεν αὐτὰς, καὶ πρὸς αὐτὰς οὐκ
εἰσῆλθε· καὶ ἦσαν συνηγούμεναι ἕως ἡμέρας θανάτου αὐτῶν, χῆραι ζῶ-
4 σαι. Καὶ εἶπεν ὁ βασιλεὺς πρὸς Ἀμεσαΐ· βόησόν μοι τὸν ἄνδρα Ἰούδα
5 τρεῖς ἡμέρας, σὺ δὲ αὐτοῦ στῆθι. Καὶ ἐπορεύθη Ἀμεσαΐ τοῦ βοῆσαι
6 τὸν Ἰούδαν, καὶ ἐχρόνησεν ἀπὸ τοῦ καιροῦ οὗ ἐτάξατο αὐτῷ. Καὶ
εἶπε Δαυὶδ πρὸς Ἀβισαεί· νῦν κακοποιήσει ὑμᾶς Σαβεὲ υἱὸς Βο-
χορεί ὑπὲρ Ἀβεσσαλώμ. Καὶ νῦν λάβε τοὺς παῖδας τοῦ κυρίου
σου, καὶ καταδίωξον ὀπίσω αὐτοῦ, μήποτε εὕρῃ αὐτῷ πόλεις ὀ-
7 χυρὰς, καὶ σκιάσει τοὺς ὀφθαλμοὺς ἡμῶν. Καὶ ἐξῆλθον ὀπίσω
αὐτοῦ (καὶ) οἱ ἄνδρες Ἰωάβ, καὶ ὁ Χερεθεὶ, καὶ ὁ Φελεθεὶ,
καὶ πάντες οἱ δυνατοὶ· καὶ ἐξῆλθον ἐξ Ἱερουσαλὴμ διῶξαι ὀπί-
8 σω Σαβεὲ υἱοῦ Βοχορεί. Καὶ αὐτοὶ παρὰ τῷ λίθῳ τῷ μεγάλῳ
τῷ ἐν Γαβαὼν· καὶ Ἀμεσαΐ εἰσῆλθεν ἔμπροσθεν αὐτῶν. Καὶ
Ἰωὰβ περιεζωσμένος μανδύαν τὸ ἔνδυμα αὐτοῦ, καὶ ἐπ᾿ αὐτῷ
περιεζωσμένος μάχαιραν ἐζευγμένην ἐπὶ τῆς ὀσφύος αὐτοῦ, ἐν κο-
9 λεῷ αὐτῆς. Καὶ ἡ μάχαιρα ἐξῆλθε, καὶ ἔπεσε. Καὶ εἶπεν Ἰωὰβ
τῷ Ἀμεσαεί· εἰ ὑγιαίνεις σὺ, ἀδελφέ μου, Ἀμεσαεί; καὶ ἐκρά-
τησεν ἡ χεὶρ ἡ δεξιὰ Ἰωὰβ τοῦ πώγωνος Ἀμεσαΐ τοῦ καταφι-
10 λῆσαι αὐτόν. Καὶ Ἀμεσαΐ οὐκ ἐφυλάξατο τὴν μάχαιραν τὴν ἐν τῇ
χειρὶ Ἰωάβ· καὶ ἔπαισεν αὐτὸν ἐν αὐτῇ Ἰωὰβ ἐπὶ τὴν ψόαν, καὶ
ἐξεχύθη ἡ κοιλία αὐτοῦ εἰς τὴν γῆν, καὶ οὐκ ἐδευτέρωσεν αὐτῷ,
καὶ ἀπέθανε. Καὶ Ἰωὰβ καὶ Ἀβισαεὶ ὁ ἀδελφὸς αὐτοῦ ἐδίωξεν
11 ὀπίσω Σαβεὲ υἱοῦ Βοχορεί. Καὶ ἀνὴρ ἔστη ἐπὶ αὐτὸν τῶν παι-
δαρίων Ἰωάβ, καὶ εἶπε· τίς ὁ βουλόμενος Ἰωάβ, καὶ τίς τοῦ Δαυίδ,
12 ὀπίσω Ἰωάβ; Καὶ Ἀμεσαΐ πεφυρμένος ἐν τῷ αἵματι ἐν μέσῳ
τῆς τρίβου· καὶ ἴδεν ὁ ἀνὴρ, ὅτι εἰστήκει πᾶς ὁ λαός· καὶ ἀπέ-
στρεψε τὸν Ἀμεσαΐ ἐκ τῆς τρίβου εἰς ἀγρόν· καὶ ἐπέρριψεν ἐπ᾿
αὐτὸν ἱμάτιον, καθ᾿ ὅτι εἶδε πάντα τὸν ἐρχόμενον ἐπὶ αὐτὸν ἐ-
13 στηκότα. Ἡνίκα δὲ ἔφθασεν ἐκ τῆς τρίβου, παρῆλθε πᾶς ἀνὴρ
14 Ἰσραὴλ ὀπίσω Ἰωὰβ τοῦ διῶξαι ὀπίσω Σαβεὲ υἱοῦ Βοχορεί. Καὶ
διῆλθεν ἐν πάσαις φυλαῖς Ἰσραὴλ εἰς Ἀβὲλ καὶ εἰς Βηθμαχά·
καὶ πάντες ἐν Χαρρεῖ, καὶ ἐξεκλησιάσθησαν, καὶ ἦλθον κατό-
15 πισθεν αὐτοῦ. Καὶ παρεγενήθησαν καὶ ἐπολιόρκουν ἐπὶ αὐτὸν ἐν
Ἀβὲλ ἐν Βηθμαχᾷ, καὶ ἐξέχεαν πρόσχωμα πρὸς τὴν πόλιν, καὶ