ΚΕΦ. ΚΒʹ. ΒΑΣΙΛΕΙΩΝ Γʹ.
ἐν ταῖς ἡμέραις αὐτοῦ, καὶ ἐν ταῖς ἡμέραις τοῦ υἱοῦ αὐτοῦ ἐπά-
ξω τὴν κακίαν ἐπὶ τὸν οἶκον αὐτοῦ.

ΚΕΦ. ΚΒʹ. XXII.

ΚΑὶ ἐκάθισε τρία ἔτη, καὶ οὐκ ἦν πόλεμος ἀναμέσον Συρί- 1
ας, καὶ ἀναμέσον Ἰσραήλ. Καὶ ἐγένετο ἐν τῷ ἐνιαυτῷ τῷ τρίτῳ, 2
καὶ κατέβη Ἰωσαφὰτ βασιλεὺς Ἰούδα πρὸς βασιλέα Ἰσραήλ. Καὶ 3
εἶπε βασιλεὺς Ἰσραὴλ πρὸς τοὺς παῖδας αὐτοῦ· εἰ οἴδατε ὅτι ἡ-
μῖν Ῥεμμὰθ Γαλαάδ, καὶ ἡμεῖς σιωπῶμεν λαβεῖν αὐτὴν ἐκ χειρὸς
βασιλέως Συρίας; Καὶ εἶπε βασιλεὺς Ἰσραὴλ πρὸς Ἰωσαφάτ· εἰ 4
ἀναβήσῃ μεθ᾿ ἡμῶν εἰς πόλεμον Ῥεμμὰθ Γαλαάδ; Καὶ εἶπεν Ἰ-
ωσαφὰτ πρὸς βασιλέα Ἰσραήλ· καθὼς ἐγώ, καὶ σὺ οὕτως· κα-
θὼς ὁ λαός μου, ὁ λαός σου· καθὼς οἱ ἵπποι μου, οἱ ἵπποι σου.
Καὶ εἶπεν Ἰωσαφὰτ βασιλεὺς Ἰούδα πρὸς βασιλέα Ἰσραήλ· ἐπε- 5
ρωτήσατε δὴ σήμερον τὸν Κύριον. Καὶ συνήθροισεν ὁ βασιλεὺς 6
Ἰσραὴλ πάντας τοὺς προφήτας ὥστε τετρακοσίους ἄνδρας, καὶ εἶ-
πεν αὐτοῖς ὁ βασιλεύς· εἰ πορευθῶ εἰς Ῥεμμὰθ Γαλαὰδ εἰς πό-
λεμον, ἢ ἐπισχῶ; καὶ εἶπαν· ἀνάβαινε, ὅτι διδούς δώσει Κύριος
εἰς χεῖρας τοῦ βασιλέως. Καὶ εἶπεν Ἰωσαφὰτ πρὸς τὸν βασιλέα 7
Ἰσραήλ· Ἄρα οὐκ ἔστιν ὧδε προφήτης τοῦ Κυρίου οὐκ ἔτι, καὶ
ἐπερωτήσομεν τὸν Κύριον δι᾿ αὐτοῦ; Καὶ εἶπεν ὁ βασιλεὺς Ἰσρα- 8
ὴλ πρὸς Ἰωσαφάτ· ἔτι ἐστιν ἀνὴρ εἷς τὸ ἐπερωτῆσαι τὸν Κύριον
δι᾿ αὐτοῦ, καὶ ἐγὼ μεμίσηκα αὐτόν, ὅτι οὐ λαλεῖ περὶ ἐμοῦ κα-
λά, ἀλλ᾿ ἢ κακά, Μιχαίας υἱὸς Ἰεμλὰ᾽ καὶ εἶπεν Ἰωσαφὰτ βα-
σιλεὺς Ἰούδα· μὴ λεγέτω ὁ βασιλεὺς οὕτως. Καὶ ἐκάλεσεν ὁ βα- 9
σιλεὺς Ἰσραὴλ εὐνοῦχον ἕνα, καὶ εἶπε· τοτάχος Μιχαίαν υἱὸν Ἰ-
εμλά. Καὶ ὁ βασιλεὺς Ἰσραήλ, καὶ Ἰωσαφὰτ βασιλεὺς Ἰούδα ἐ- 10
κάθηντο ἀνὴρ ἐπὶ τοῦ θρόνου αὐτοῦ ἔνοπλοι ἐν ταῖς πόλεσι Σαμα-
ρείας· καὶ πάντες οἱ προφῆται ἐπροφήτευον ἐνώπιον αὐτῶν. Καὶ 11
ἐποίησεν αὐτῷ Σεδεκίας υἱὸς Χαναὰ κέρατα σιδηρᾶ, καὶ εἶπε· τά-
δε λέγει Κύριος· ἐν τούτοις κερατιεῖς τὴν Συρίαν ἕως συντελεσθῇ.
Καὶ πάντες οἱ προφῆται προεφήτευον οὕτως, λέγοντες· ἀνάβαινε 12
εἰς Ῥεμμὰθ Γαλαάδ, καὶ εὐοδώσει, καὶ δώσει Κύριος εἰς χεῖράς
σου τὸν βασιλέα. Καὶ ὁ ἄγγελος ὁ πορευθεὶς καλέσαι τὸν Μι- 13
χαίαν, ἐλάλησεν αὐτῷ, λέγων· Ἰδοὺ δὴ λαλοῦσι πάντες οἱ προ-