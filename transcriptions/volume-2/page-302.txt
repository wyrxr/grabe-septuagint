778
ΠΑΡΑΛΕΙΠΟΜΕΝΩΝ
ΚΕΦ. Ηʹ. VIII.

1   ΚΑΙ ἐγένετο μετὰ εἴκοσιν ἔτη ἐν οἷς ᾠκοδόμησε Σαλωμὼν
2   τὸν οἶκον Κυρίου, καὶ τὸν οἶκον ἑαυτοῦ, καὶ τὰς πόλεις ἃς ἔδω-
    κε Χειρὰμ τῷ Σαλωμῶν, ᾠκοδόμησεν αὐτὰς Σαλωμῶν, καὶ κατ-
3   ῴκισεν ἐκεῖ τοὺς υἱοὺς Ἰσραήλ. Καὶ ἦλθε Σαλωμὼν εἰς Αἰμὰθ
4   Σωβά, καὶ κατίσχυσεν αὐτήν· καὶ ᾠκοδόμησε τὴν Θεδμὼρ ἐν τῇ
    ἐρήμῳ, καὶ πάσας τὰς πόλεις τὰς ὀχυρὰς ἃς ᾠκοδόμησεν ἐν Ἡ-
5   μάθ. Καὶ ᾠκοδόμησε τὴν Βαιθωρὼν τὴν ἄνω, καὶ τὴν Βαιθωρὼν
6   τὴν κάτω, πόλεις ὀχυράς· τείχη, πύλαι, καὶ μοχλοί· καὶ τὴν Βα-
    λαάς, καὶ πάσας τὰς πόλεις τὰς ὀχυρὰς αἳ ἦσαν τῷ Σαλωμῶν,
    καὶ πάσας τὰς πόλεις τῶν ἁρμάτων, καὶ πάσας τὰς πόλεις τῶν
    ἱππέων· καὶ ὅσα ἐπεθύμησε Σαλωμὼν κατὰ τὴν ἐπιθυμίαν τοῦ οἰ-
    κοδομῆσαι ἐν Ἱερουσαλήμ, καὶ ἐν τῷ Λιβάνῳ, καὶ ἐν πάσῃ τῇ βα-
7   σιλεία αὐτοῦ. Πᾶς δ᾽ ὁ λαὸς ὁ καταλειφθεὶς ἀπὸ τοῦ Χετταίου,
    καὶ τοῦ Ἀμοῤῥαίου, καὶ τοῦ Φερεζαίου, καὶ τοῦ Εὐαίου, καὶ τοῦ
8   Ἱεβουσαίου, οἳ οὐκ εἰσὶν ἐκ τοῦ Ἰσραήλ, ἦσαν ἐκ τῶν υἱῶν αὐτῶν
    τῶν καταλειφθέντων μετ᾿ αὐτοὺς ἐν τῇ γῇ, οὓς οὐκ ἐξωλέθρευσαν οἱ
    υἱοὶ Ἰσραήλ, καὶ ἀνήγαγεν αὐτοὺς Σαλωμὼν εἰς φόρον ἕως τῆς
9   ἡμέρας ταύτης. Καὶ ἐκ τῶν υἱῶν Ἰσραὴλ οὐκ ἔδωκε Σαλωμὼν
    εἰς παῖδας τῇ βασιλείᾳ αὐτοῦ· ὅτι αὐτοὶ ἄνδρες πολεμισταί, καὶ
10  ἄρχοντες, καὶ δυνατοί, καὶ ἄρχοντες ἁρμάτων καὶ ἱππέων. Καὶ
    οὗτοι ἄρχοντες τῶν προσατῶν τῷ βασιλεῖ Σαλωμῶν, πεντήκοντα
11  καὶ διακόσιοι ἐργοδιωκτοῦντες ἐν τῷ λαῷ. Καὶ τὴν θυγατέρα
    Φαραὼ Σαλωμὼν ἀνήγαγεν ἐκ πόλεως Δαυὶδ εἰς τὸν οἶκον ὃν ᾠκο-
    δόμησεν αὐτῇ, ὅτι εἶπεν· οὐ κατοικήσει γυνή μου ἐν πόλει Δαυὶδ
    τοῦ βασιλέως Ἰσραήλ, ὅτι ἅγιός ἐστιν οὗ εἰσῆλθεν ἐκεῖ κιβωτὸς
12  Κυρίου· τότε ἀνήνεγκε Σαλωμὼν ὁλοκαυτώματα τῷ Κυρίῳ ἐπὶ
13  τὸ θυσιαστήριον Κυρίου, ὃ ᾠκοδόμησεν ἀπέναντι τοῦ ναοῦ, καὶ
    κατὰ τὸν λόγον ἡμέρας ἐν ἡμέρᾳ, τοῦ ἀναφέρειν κατὰ τὰς ἐντο-
    λὰς Μωσῆ ἐν τοῖς σαββάτοις, καὶ ἐν τοῖς μησί, καὶ ἐν ταῖς ἑορ-
    ταῖς, τρεῖς καιροὺς τοῦ ἐνιαυτοῦ, ἐν τῇ ἑορτῇ τῶν ἀζύμων, καὶ ἐν
14  τῇ ἑορτῇ τῶν ἑβδομάδων, καὶ ἐν τῇ ἑορτῇ τῶν σκηνῶν. Καὶ ἔστη-
    σε κατὰ τὴν κρίσιν Δαυὶδ τοῦ πατρὸς αὐτοῦ τὰς διαιρέσεις τῶν
    ἱερέων κατὰ τὰς λειτουργίας αὐτῶν. Καὶ οἱ Λευῖται κατὰ τὰς φυ-