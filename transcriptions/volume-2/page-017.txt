ΚΕΦ. Ζ΄. ΒΑΣΙΛΕΙΩΝ Α΄. 493
σαν εἰς Μασσηφάθ, καὶ ὑδρεύονταν ὕδωρ, καὶ ἐξέχεαν ἐνώπιον
Κυρίου ἐπὶ τὴν γῆν· καὶ ἐνήστευσαν ἐν τῇ ἡμέρα ἐκείνῃ, καὶ εἶ-
παν· ἡμαρτήκαμεν ἐνώπιον Κυρίου. Καὶ ἐδίκαζε Σαμουὴλ τοὺς
υἱοὺς Ἰσραὴλ εἰς Μασσηφάθ. Καὶ ἤκουσαν ἀλλόφυλοι ὅτι συνη- 7
θροίσθησαν πάντες οἱ υἱοὶ Ἰσραὴλ εἰς Μασσηφάθ, καὶ ἀνέβησαν
σατράπαι ἀλλοφύλων ἐπὶ Ἰσραήλ· καὶ ἀκούουσιν οἱ υἱοὶ Ἰσραήλ,
καὶ ἐφοβήθησαν ἀπὸ προσώπου ἀλλοφύλων. Καὶ εἶπαν υἱοὶ Ἰσ- 8
ραὴλ πρὸς Σαμουήλ· μὴ παρασιωπήσῃς ἀφ᾿ ἡμῶν, τοῦ μὴ βοᾷν
πρὸς Κύριον Θεόν σου, καὶ σώσει ἡμᾶς ἐκ χειρὸς ἀλλοφύλων.
Καὶ ἔλαβε Σαμουὴλ ἄρνα γαλαθηνὸν ἕνα, καὶ ἀνήνεγκεν αὐτὸν 9
ὁλοκαύτωσιν σὺν παντὶ τῷ λαῷ τῷ Κυρίῳ· καὶ ἐβόησε Σαμουὴλ
πρὸς Κύριον περὶ Ἰσραήλ, καὶ ἐπήκουσεν αὐτοῦ Κύριος. Καὶ 10
ἦν Σαμουὴλ ἀναφέρων τὴν ὁλοκαύτωσιν, καὶ ἀλλόφυλοι προσῆγον
εἰς πόλεμον ἐπὶ Ἰσραήλ· καὶ ἐβρόντησε Κύριος ἐν φωνῇ με-
γάλῃ ἐν τῇ ἡμέρᾳ ἐκείνῃ ἐπὶ τοὺς ἀλλοφύλους, καὶ συνεχύθησαν,
καὶ ἔπταισαν ἐνώπιον Ἰσραήλ. Καὶ ἐξῆλθον ἄνδρες Ἰσραὴλ ἐκ 11
Μασσηφάθ, καὶ κατεδίωξαν τοὺς ἀλλοφύλους, καὶ ἐπάταξαν αὐ-
τοὺς ἕως ὑποκάτω τοῦ Βεθχόρ. Καὶ ἔλαβε Σαμουὴλ λίθον ἕνα, 12
καὶ ἔστησεν αὐτὸν ἀναμέσον Μασσηφὰθ καὶ ἀναμέσον τῆς παλαι-
ᾶς· καὶ ἐκάλεσε τὸ ὄνομα αὐτοῦ Ἀβενέζερ, λίθος τοῦ βοηθοῦ·
καὶ εἶπεν· ἕως ἐνταῦθα ἐβοήθησεν ἡμῖν Κύριος. Καὶ ἐταπείνω- 13
σε Κύριος τοὺς ἀλλοφύλους, καὶ οὐ προσέθεντο ἔτι ἐπελθεῖν εἰς ὅρι-
ον Ἰσραήλ· καὶ ἐγένετο χεὶρ Κυρίου ἐπὶ τοὺς ἀλλοφύλους πά-
σας τὰς ἡμέρας Σαμουήλ. Καὶ ἀπεδόθησαν αἱ πόλεις ἃς ἔλα- 14
βον οἱ ἀλλόφυλοι παρὰ τῶν υἱῶν Ἰσραήλ, καὶ ἀπέδωκαν αὐτὰς
τῷ Ἰσραήλ, ἀπὸ Ἀκκαρὼν ἕως Γέθ, καὶ τὸ ὅριον Ἰσραὴλ ἀφεί-
λαντο ἐκ χειρὸς ἀλλοφύλων· καὶ ἦν εἰρήνη ἀναμέσον Ἰσραὴλ καὶ
ἀναμέσον τοῦ Ἀμοῤῥαίου. Καὶ ἐδίκαζε Σαμουὴλ τὸν Ἰσραὴλ 15
πάσας τὰς ἡμέρας τῆς ζωῆς αὐτοῦ· καὶ ἐπορεύετο κατ᾿ ἐνιαυτὸν 16
ἐνιαυτόν, καὶ ἐκύκλου Βαιθὴλ καὶ τὴν Γαλγαλὰ καὶ τὴν Μασ-
σηφάθ· καὶ ἐδίκαζε τὸν Ἰσραὴλ ἐν πᾶσι τοῖς ἡγιασμένοις τούτοις.
Ἡ δὲ ἀποστροφὴ αὐτοῦ εἰς Ἀρμαθαΐμ, ὅτι ἐκεῖ ἦν ὁ οἶκος αὐ- 17
τοῦ· καὶ ἐδίκαζεν ἐκεῖ τὸν Ἰσραήλ, καὶ ᾠκοδόμησεν ἐκεῖ θυσια-
στήριον τῷ Κυρίῳ.