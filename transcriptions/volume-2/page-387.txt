ΚΕΦ. Θʹ.                                 ΥΙΟΥ ΑΧΑΛΙΑ.                  863
μῳ, οὐχ ὑστέρησαν· ἱμάτια αὐτῶν οὐκ ἐπαλαιώθησαν καὶ ὑποδή-
ματα αὐτῶν οὐ διερράγησαν. Καὶ ἔδωκας αὐτοῖς βασιλείας, καὶ 22
λαοὺς διέμερισας αὐτοῖς, καὶ ἐκληρονόμησαν τὴν γῆν Σηὼν βασι-
λέως Ἑσεβὼν, καὶ τὴν γῆν Ὤγ βασιλέως τοῦ Βασάν. Καὶ τοὺς 23
υἱοὺς αὐτῶν ἐπλήθυνας ὡς τοὺς ἀστέρας τοῦ οὐρανοῦ, καὶ εἰσήγα-
γες αὐτοὺς εἰς τὴν γῆν ἣν εἶπας τοῖς πατράσιν αὐτῶν, καὶ ἐκλη-
ρονόμησαν αὐτήν. Καὶ ἐξέτριψας ἐνώπιον αὐτῶν τοὺς κατοικοῦν- 24
τας τὴν γῆν τῶν Χαναναίων, καὶ ἔδωκας αὐτοὺς εἰς τὰς χεῖρας
αὐτῶν, καὶ τοὺς βασιλεῖς αὐτῶν καὶ τοὺς λαοὺς τῆς γῆς, ποιῆσαι
αὐτοῖς ὡς ἀρεστὸν ἐνώπιον αὐτῶν. Καὶ κατελάβοσαν πόλεις ὑψη- 25
λὰς, καὶ ἐκληρονόμησαν οἰκίας πλήρεις πάντων ἀγαθῶν, λάκκους
λελατομημένους, ἀμπελῶνας καὶ ἐλαιῶνας, καὶ πᾶν ξύλον βρώσι-
μον εἰς πλῆθος· καὶ ἐφάγοσαν, καὶ ἐνεπλήσθησαν, καὶ ἐλιπάνθησαν,
καὶ ἐνετρύφησαν ἐν ἀγαθωσύνη σου τῇ μεγάλῃ. Καὶ ἤλλαξαν, καὶ 26
ἀπέστησαν ἀπὸ σοῦ, καὶ ἔῤῥιψαν τὸν νόμον σου ὀπίσω σώματος
αὐτῶν· καὶ τοὺς προφήτας σου ἀπέκτειναν, οἳ διεμαρτυροῦντο ἐν
αὐτοῖς ἐπιστρέψαι αὐτοὺς πρὸς σέ· καὶ ἐποίησαν παροργισμοὺς με-
γάλους. Καὶ ἔδωκας αὐτοὺς ἐν χειρὶ θλιβόντων αὐτοὺς, καὶ ἔθλι- 27
ψαν αὐτούς· καὶ ἀνεβόησαν πρὸς σὲ ἐν καιρῷ θλίψεως αὐτῶν, καὶ
σὺ ἐξ οὐρανοῦ ἤκουσας, καὶ ἐν οἰκτιρμοῖς σου τοῖς μεγάλοις ἔδω-
κας αὐτοῖς σωτῆρας, καὶ ἔσωσας αὐτοὺς ἐκ χειρὸς θλιβόντων αὐ-
τοὺς. Καὶ ὡς ἀνεπαύσαντο, ἐπέστρεψαν ποιῆσαι τὸ πονηρὸν ἐνώ- 28
πιόν σου· καὶ ἐγκατέλιπες αὐτοὺς εἰς χεῖρας ἐχθρῶν αὐτῶν, καὶ
κατήρξαν ἐν αὐτοῖς. καὶ πάλιν ἀνεβόησαν πρὸς σὲ, καὶ σὺ οὐρα-
νοῦ εἰσήκουσας, καὶ ἐῤῥύσω αὐτοὺς ἐν οἰκτιρμοῖς σου πολλοῖς. καὶ 29
ἐπεμαρτύρω αὐτοῖς ἐπιστρέψαι αὐτοὺς εἰς τὸν νόμον σου· καὶ οὐκ
ἤκουσαν, ἀλλ᾿ ἐν ταῖς ἐντολαῖς σου καὶ τοῖς κρίμασί σου ἡμάρτο-
σαν, ἃ ποιήσας αὐτὰ ἄνθρωπος ζήσεται ἐν αὐτοῖς· καὶ ἔδωκαν νῶ-
τον ἀπειθοῦντα, καὶ τράχηλον ἑαυτῶν ἐσκλήρυναν, καὶ οὐκ ἤκου-
σαν. Καὶ ἤλκυσας ἐπ᾿ αὐτοὺς ἔτη πολλὰ, καὶ ἐπεμαρτύρω αὐτοῖς 30
ἐν πνεύματί σου ἐν χειρὶ προφητῶν σου, καὶ οὐκ ἐνωτίσαντο, καὶ
ἔδωκας αὐτοὺς ἐν χειρὶ λαῶν τῆς γῆς. Καὶ σὺ ἐν οἰκτιρμοῖς σου 31
τοῖς πολλοῖς οὐκ ἐποίησας αὐτοὺς συντέλειαν, καὶ οὐκ ἐγκατέλιπες
αὐτοὺς, ὅτι ἰσχυρὸς εἶ, καὶ ἐλεήμων, καὶ οἰκτίρμων. Καὶ νῦν ὁ 32
Θεὸς ἡμῶν ὁ ἰσχυρὸς, ὁ μέγας, ὁ κραταιὸς, καὶ ὁ φοβερὸς, φυλάσ-
σων τὴν διαθήκην καὶ τὸ ἔλεός σου, μὴ ὀλιγωθήτω ἐνώπιόν σου