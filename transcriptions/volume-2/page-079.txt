γάνοις ἠρμοσμένοις ἐνώπιον Κυρίου, καὶ ὁ Δαυὶδ ἐνδεδυκὼς στο-
λὴν ἔξαλλον. Καὶ Δαυὶδ καὶ πᾶς ὁ οἶκος Ἰσραὴλ ἀνῆγον τὴν 15
κιβωτὸν Κυρίου μετὰ κραυγῆς καὶ μετὰ φωνῆς σάλπιγγος. Καὶ 16
ἐγένετο τῆς κιβωτοῦ Κυρίου παραγινομένης ἕως πόλεως Δαυίδ, καὶ
Μελχὸλ ἡ θυγάτηρ Σαοὺλ διέκυπτε διὰ τῆς θυρίδος, καὶ εἶδε τὸν
βασιλέα Δαυὶδ ἀνακρουόμενον καὶ ὀρχούμενον ἐνώπιον Κυρίου, καὶ
ἐξουδένωσεν αὐτὸν ἐν τῇ καρδίᾳ αὐτῆς. Καὶ φέρουσι τὴν κιβωτὸν 17
Κυρίου, καὶ ἀνέθηκαν αὐτὴν εἰς τόπον ἑαυτῆς εἰς μέσον τῆς σκη-
νῆς, ἧς ἔπηξεν αὐτῇ Δαυίδ. Καὶ ἀνήνεγκε Δαυὶδ ὁλοκαυτώματα
ἐνώπιον Κυρίου καὶ εἰρηνικάς. Καὶ συνετέλεσε Δαυὶδ συναναφέ- 18
ρων τὰς ὁλοκαυτώσεις καὶ τὰς εἰρηνικάς, καὶ εὐλόγησε τὸν λαὸν
ἐν ὀνόματι Κυρίου τῶν δυνάμεων. Καὶ διέμερισε παντὶ τῷ λαῷ 19
εἰς πᾶσαν τὴν δύναμιν τοῦ Ἰσραὴλ ἀπὸ Δὰν ἕως Βηρσαβεέ, ἀπὸ
ἀνδρὸς ἕως γυναικός, ἑκάστῳ κολλυρίδα ἄρτου, καὶ λάγανον ἀπὸ
τηγάνου, καὶ ἐσχαρίτην. Καὶ ἀπῆλθε πᾶς ὁ λαὸς ἕκαστος εἰς τὸν
οἶκον αὐτοῦ. Καὶ ἐπέστρεψε Δαυὶδ εὐλογῆσαι τὸν οἶκον αὐτοῦ, 20
καὶ ἐξῆλθε Μελχὸλ ἡ θυγάτηρ Σαοὺλ εἰς ἀπάντησιν Δαυὶδ καὶ εὐ-
λόγησεν αὐτόν, καὶ εἶπε· τί δεδόξασται σήμερον ὁ βασιλεὺς Ἰσ-
ραήλ, ὃς ἀπεκαλύφθη σήμερον ἐν ὀφθαλμοῖς παιδισκῶν τῶν δού-
λων ἑαυτοῦ, καθὼς ἀποκαλύπτεται ἀποκαλυφθεὶς εἰς τῶν ὀρχου-
μένων; Καὶ εἶπε Δαυὶδ πρὸς Μελχόλ· ἐνώπιον Κυρίου ὃς ἐξε- 21
λέξατό με ὑπὲρ τὸν πατέρα σου καὶ ὑπὲρ πάντα τὸν οἶκον αὐτοῦ,
τοῦ καταστῆσαί με εἰς ἡγούμενον ἐπὶ τὸν λαὸν αὐτοῦ, ἐπὶ τὸν Ἰσ-
ραήλ, καὶ παίζομαι καὶ ὀρχήσομαι ἐνώπιον Κυρίου, καὶ ἀποκαλυ- 22
φθήσομαι ἔτι οὕτως, καὶ ἔσομαι ἀχρεῖος ἐν ὀφθαλμοῖς σου, καὶ
μετὰ τῶν παιδισκῶν ὧν εἶπας με δοξασθῆναι. Καὶ τῇ Μελχὸλ 23
θυγατρὶ Σαοὺλ οὐκ ἐγένετο παιδίον ἕως τῆς ἡμέρας τοῦ ἀποθανεῖν
αὐτήν.

ΚΕΦ. Ζʹ VII.

ΚΑΙ ἐγένετο ὅτε ἐκάθισε (Δαυὶδ) ὁ βασιλεὺς ἐν τῷ οἴκῳ 1
αὐτοῦ, καὶ Κύριος κατεκληρονόμησεν αὐτὸν κύκλῳ ἀπὸ πάντων τῶν
ἐχθρῶν αὐτοῦ. Καὶ εἶπεν ὁ βασιλεὺς πρὸς Νάθαν τὸν προφή- 2
την· ἰδοὺ δὴ ἐγὼ κατοικῶ ἐν οἴκῳ κεδρίνῳ, καὶ ἡ κιβωτὸς τοῦ
Θεοῦ κάθηται ἐν μέσῳ τῆς σκηνῆς. Καὶ εἶπε Νάθαν πρὸς τὸν 3
βασιλέα· πάντα ὅσα ἐν τῇ καρδίᾳ σου, βάδιζε καὶ ποίει, ὅτι Κύριος