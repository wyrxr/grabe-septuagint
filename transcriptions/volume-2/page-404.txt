880
Ε Σ Θ Η Ρ.
ΚΕΦ. Δʹ.

καὶ ἱλάσθητι τῷ κλήρῳ σου, καὶ στρέψον τὸ πένθος ἡμῶν εἰς εὐω-
χίαν, ἵνα ζῶντες ὑμνῶμεν τὸ ὄνομά σου Κύριε, καὶ μὴ ἀφανίσῃς τὸ
σῶμα αἰνούντων σε. Καὶ πᾶς Ἰσραὴλ ἐκέκραξεν ἐξ ἰσχύος αὐτῶν,
ὅτι ὁ θάνατος αὐτῶν ἐν ὀφθαλμοῖς αὐτῶν. καὶ Ἐσθὴρ ἡ βασίλισσα
κατέφυγεν ἐπὶ τὸν Κύριον ἐν ἀγῶνι θανάτου κατειλημμένη, καὶ ἀφ-
ελομένη τὰ ἱμάτια τῆς δόξης αὐτῆς ἐνεδύσατο ἱμάτια στενοχωρίας καὶ
πένθους, καὶ ἀντὶ τῶν ὑπερηφάνων ἡδυσμάτων, σποδοῦ καὶ κοπρίων
ἔπλησε τὴν κεφαλὴν αὐτῆς. καὶ τὸ σῶμα αὐτῆς ἐταπείνωσε σφόδρα
καὶ πάντα τόπον ἀγαλλιάματος αὐτῆς κόσμου ἐπλήρωσε τρεπτῶν
τριχῶν αὐτῆς. καὶ ἐδέετο Κυρίου Θεοῦ Ἰσραήλ, καὶ εἶπε· Κύριε ὁ
Θεός μου ὁ βασιλεὺς ἡμῶν σὺ εἶ μόνος, βοήθησόν μοι τῇ μόνῃ, καὶ
μὴ ἐχούσῃ βοηθὸν εἰ μὴ σέ, ὅτι κίνδυνός μου ἐν τῇ χειρί μου. ἐγὼ
ἤκουον Κύριε, τοῦ πατρός μου, ὅτι σὺ Κύριε ἔλαβες τὸν Ἰσραὴλ
ἐκ πάντων τῶν ἐθνῶν, καὶ τοὺς πατέρας ἡμῶν ἐκ πάντων τῶν
προγόνων αὐτῶν εἰς κληρονομίαν αἰώνιον, καὶ ἐποίησας αὐτοῖς ὅσα
ἐλάλησας αὐτοῖς. Καὶ νῦν ἡμαρτήκαμεν ἐνώπιόν σου, καὶ παρέδω-
κας ἡμᾶς εἰς χεῖρας τῶν ἐχθρῶν ἡμῶν, ἀνθ᾿ ὧν ἐδοξάσαμεν τοὺς
θεοὺς αὐτῶν· δίκαιος εἰ Κύριε, καὶ νῦν οὐχ ἱκανώθησαν ἐν τῷ πι-
κρασμῷ δουλείας ἡμῶν, ἀλλὰ ἔθηκαν τὰς χεῖρας αὐτῶν ἐπὶ τὰς
χεῖρας τῶν εἰδώλων αὐτῶν, ἐξᾶραι ὁρισμὸν σώματός σου, καὶ ἀφα-
νίσαι κληρονομίαν σου, καὶ ἐμφράξαι στόμα ὑμνούντων σοι, καὶ
σβέσαι δόξαν οἴκου σου, καὶ θυσιαστηρίου σου, καὶ ἀνοῖξαι στόμα
ἐθνῶν εἰς ἀρετὰς ματαίων, καὶ θαυμασθῆναι βασιλέα σάρκινον εἰς
αἰῶνα. μὴ παραδῷς Κύριε τὸ σκῆπτρον σου τοῖς μὴ οὖσι, καὶ μὴ
γελασάτωσαν ἐν τῇ πτώσει ἡμῶν, ἀλλὰ στρέψον τὴν βουλὴν αὐ-
τῶν ἐπ᾿ αὐτούς. τὸν δὲ ἀρξάμενον ἐφ᾿ ἡμᾶς παραδειγμάτισον· μνή-
σθητι Κύριε, γνώσθητι ἐν καιρῷ θλίψεως ἡμῶν, καὶ ἐμὲ θάρσυ-
νον βασιλεῦ τῶν θεῶν, καὶ πάσης ἀρχῆς ἐπικρατῶν. δὸς λόγον
εὔρυθμον εἰς τὸ στόμα μου ἐνώπιον τοῦ λέοντος, καὶ μετάθες τὴν
καρδίαν αὐτοῦ εἰς μῖσος τοῦ πολεμοῦντος ἡμᾶς, εἰς συντέλειαν αὐ-
τοῦ καὶ τῶν ὁμονοούντων αὐτῷ. ἡμᾶς δὲ ῥῦσαι ἐν χειρί σου, καὶ
βοήθησόν μοι τῇ μόνῃ, καὶ μὴ ἐχούσῃ βοηθὸν εἰ μὴ σὲ Κύριε·
πάντων γνῶσιν ἔχεις, καὶ οἶδας ὅτι ἐμίσησα δόξαν ἀνόμων,
καὶ βδελύσσομαι κοίτην ἀπεριτμήτων, καὶ παντὸς ἀλλοτρίου.
σὺ οἶδας τὴν ἀνάγκην μου, ὅτι βδελύσσομαι τὸ σημεῖον τῆς
ὑπερηφανείας μου, ὅ ἐστιν ἐπὶ τῆς κεφαλῆς μου ἐν ἡμέρᾳ ὀπτα-