ΚΕΦ. Β΄. ΒΑΣΙΛΕΙΩΝ Β΄. 547
παιξάτωσαν ἐνώπιον ἡμῶν. Καὶ εἶπεν Ἰωάβ· ἀναστήτωσαν. Καὶ 15
ἀνέστησαν καὶ παρῆλθον ἐν ἀριθμῷ τῶν παίδων Βενιαμεὶν δώδε-
κα τῷ Ἰσοβοσθὲ υἱοῦ Σαούλ, καὶ δώδεκα ἐκ. τῶν παίδων Δαυΐδ.
Καὶ ἐκράτησαν ἕκαστος τῇ χειρὶ τὴν κεφαλὴν τοῦ πλησίον αὐ- 16
τοῦ, καὶ μάχαιρα αὐτοῦ εἰς πλάγιον τοῦ πλησίον αὐτοῦ, καὶ πί-
πτουσι κατὰ τὸ αὐτό. Καὶ ἐκλήθη τὸ ὄνομα τοῦ τόπου ἐκείνου,
Μέρις τῶν ἐπιβούλων, ἢ ἔστιν ἐν Γαβαών. Καὶ ἐγένετο δ πόλε- 17
μος σκληρὸς ὥστε λίαν ἐν τῇ ἡμέρᾳ ἐκείνῃ. Καὶ ἔπαισεν Ἀβεν-
νὴρ καὶ ἄνδρες Ἰσραὴλ ἐνώπιον τῶν παίδων Δαυΐδ. Καὶ ἐγένον- 18
το ἐκεῖ τρεῖς υἱοὶ Σαρουΐας, Ἰωάβ, καὶ Ἀβισαΐ, καὶ Ἀσαήλ. Καὶ
Ἀσαὴλ κοῦφος τοῖς ποσὶν αὐτοῦ, ὡσεὶ μία δορκὰς ἐν ἀγρῷ. Καὶ 19
κατεδίωξεν Ἀσαὴλ ὀπίσω Ἀβεννήρ, καὶ οὐκ ἐξέκλινε τοῦ πορεύ-
εσθαι εἰς τὰ δεξιὰ οὐδὲ εἰς τὰ ἀριστερὰ κατόπισθεν Ἀβεννήρ.
Καὶ ἐπέβλεψεν Ἀβεννὴρ εἰς τὰ ὀπίσω αὐτοῦ, καὶ εἶπεν· εἶ σὺ 20
αὐτὸς Ἀσαήλ; καὶ εἶπεν (αὐτῷ)· ἐγὼ εἰμι· καὶ εἶπεν αὐτῷ Ἀ- 21
βεννήρ· ἔκκλινον σὺ εἰς δεξιὰ ἢ εἰς τὰ ἀριστερὰ, καὶ κατάσχε
σεαυτῷ ἐν τῶν παιδαρίων, καὶ λαβὲ σεαυτῷ τὴν πανοπλίαν αὐτοῦ.
Καὶ οὐκ ἠθέλησεν Ἀσαὴλ ἐκκλίνειν ἐκ τῶν ὄπισθεν αὐτοῦ. Καὶ 22
προσέθετο ἔτι Ἀβεννὴρ λέγων τῷ Ἀσαήλ· ἀπόστηθι ἀπ᾽ ἐμοῦ,
ἵνα μὴ πατάξω σε εἰς τὴν γῆν· καὶ πῶς ἀρῶ τὸ πρόσωπόν μου
πρὸς Ἰωάβ; Καὶ ποῦ ἐστι ταῦτα; ἀπόστρεφε πρὸς Ἰωάβ τὸν ἀ- 23
δελφόν σου. Καὶ οὐκ ἐβούλετο τοῦ ἀποστῆναι. Καὶ τύπτει αὐ-
τὸν Ἀβεννὴρ ἐν τῷ ὀπίσω τοῦ δόρατος ἐπὶ τὴν ψόαν, καὶ ἐξῆλ-
θε τὸ δόρυ ἐκ τῶν ὀπίσω αὐτοῦ, καὶ πίπτει ἐκεῖ, καὶ ἀποθνή-
σκει ὑποκάτω αὐτοῦ. Καὶ ἐγένετο πᾶς δ ἐρχόμενος ἕως τοῦ τό-
που, οὗ ἔπεσεν ἐκεῖ Ἀσαὴλ καὶ ἀπέθανε, καὶ ὑφίστατο. Καὶ κα- 24
τεδίωξεν Ἰωάβ καὶ Ἀβισαΐ ὀπίσω Ἀβεννήρ, καὶ ὁ ἥλιος ἔδυνε.
Καὶ αὐτοὶ εἰσῆλθον ἕως τοῦ βουνοῦ Ἀμμά, ὃ ἔστιν ἐπὶ προσώ-
που Γαΐ, ὁδὸν ἔρημον Γαβαών. Καὶ συναθροίζονται υἱοὶ Βενιαμεὶν 25
οἱ ὀπίσω Ἀβεννήρ, καὶ ἐγεννήθησαν εἰς συνάντησιν μίαν, καὶ ἔ-
στησαν ἐπὶ κεφαλὴν βουνοῦ ἑνός. Καὶ ἐκάλεσεν Ἀβεννὴρ Ἰωάβ, 26
καὶ εἶπεν· μὴ εἰς νῖκος καταφάγεται ῥομφαία; ἢ οὐκ οἶδας ὅτι
πικρὰ ἔσται εἰς τὰ ἔσχατα; καὶ ἕως πότε οὐ μὴ εἴπῃς τῷ λαῷ
ἀποστρέφειν ἀπὸ ὄπισθεν τῶν ἀδελφῶν ἡμῶν; Καὶ εἶπεν Ἰωάβ· 27
Ζῇ Κύριος, ὅτι εἰ μὴ ἐλάλησας, διότι τότε ἐκ πρωΐθεν ἀνέβη δ
λαὸς, ἕκαστος κατόπισθεν τοῦ ἀδελφοῦ αὐτοῦ. Καὶ ἐσάλπισεν 28
5*