854 ΛΟΓΟΙ ΝΕΕΜΙΑ ΚΕΦ. Δ´. Ε´.
καὶ καὶ θυρεοὶ καὶ τὰ τόξα καὶ οἱ θώρα̂κες καὶ οἱ ἄρχοντες
17 ὀπίσω παντὸς οἴκου ᾿Ιούδα, τω̂ν οἰκοδομούντων ἐν τῳ̂ τείχει.
    καὶ οἱ αἴροντες ἐν τοι̂ς ἀρτη̂ρσιν ἐν ὅπλοις· ἐν μι̣ᾷ χειρὶ ἐποίει
18 ἑαυτου̂ τὸ ἔργον, καὶ ἐν μι̣ᾷ ἐκράτει τὴν βολίδα. Καὶ οἱ οἰκοδο-
    μου̂ν, ἀνὴρ ῥομφαίαν ἑαυτου̂ ἐζωσμένος ἐπὶ τὴν ὀσφυ̂ν ἑαυτου̂, και
19 ᾠκοδομου̂σαν. καὶ ὁ σάλπιζων ἐν τῃ̂ κερατίνῃ ἐχόμενα αὐτου̂. Καὶ
    εἶπα πρὸς τοὺς ἐντίμους, καὶ πρὸς τοὺς ἄρχοντας, καὶ πρὸς τοὺς
    καταλοίπους του̂ λαου̂· τὸ ἔργον πλατύ, καὶ πολύ, καὶ ἡμει̂ς σκορ-
    πιζόμεθα ἐπὶ του̂ τείχους μακρὰν ἀνὴρ ἀπὸ του̂ ἀδελφου̂ αὐτου̂.
20 ᾿Εν τόπῳ ᾧ ἐὰν ἀκούσητε τὴν φωνὴν τη̂ς κερατίνης, ἐκει̂ συναχθή-
21 σεσθε πρὸς ἡμα̂ς, καὶ ὁ Θεὸς ἡμω̂ν πολεμήσει περὶ ἡμω̂ν. Καὶ
    ἡμει̂ς ποιου̂ντες τὸ ἔργον, καὶ ἡμισυ αὐτω̂ν κρατου̂ντες τὰς λόγ-
22 χας ἀπὸ ἀναβάσεως του̂ ὄρθρου ἕως ἐξόδου τω̂ν ἄστρων. Καὶ ἐν
    τῳ̂ καιρῳ̂ ἐκείνῳ εἶπα τῳ̂ λαῳ̂· ἕκαστος μετὰ του̂ νεανίσκου αὐτου̂
    αὐλισθήτω ἐν μέσῳ Ἱερουσαλήμ· καὶ ἔστω ὑμι̂ν ἡ νὺξ προφυλακή,
23 καὶ ἡ ἡμέρα ἔργον. Καὶ ἤμην ἐγώ, καὶ οἱ ἄνδρες τη̂ς προφυλα-
    κη̂ς ὀπίσω μου, καὶ οὐκ ἠ̂ν ἐξ ἡμω̂ν ἐκδιδυσκόμενος ἀνὴρ τὰ ἱμά-
    τια ἑαυτου̂.

ΚΕΦ. Ε´. V.

1 ΚΑΙ ἠ̂ν κραυγὴ του̂ λαου̂ καὶ γυναικω̂ν αὐτω̂ν μεγάλη πρὸς
2 τοὺς ἀδελφοὺς ἑαυτω̂ν τοὺς ᾿Ιουδαίους. Καὶ ἠ̂σαν τινες λέγοντες·
    ἐν υἱοι̂ς ἡμω̂ν καὶ ἐν θυγατράσιν ἡμω̂ν ἡμει̂ς πολλοί, καὶ ληψόμε-
3 θα σι̂τον, καὶ φαγόμεθα καὶ ζησόμεθα. Καὶ εἰσὶ τινες λέγοντες·
    ἀγροὶ ἡμω̂ν καὶ ἀμπελω̂νες ἡμω̂ν καὶ οἰκίαι ἡμω̂ν, ἡμει̂ς διεγγυῶ-
4 μεν, καὶ ληψόμεθα σι̂τον καὶ φαγόμεθα. Καὶ ἐισὶ τινες λέγοντες·
    ἐδανεισάμεθα ἀργύριον εἰς φόρους του̂ βασιλέως, ἀγροὶ ἡμω̂ν καὶ
5 ἀμπελω̂νες ἡμω̂ν καὶ οἰκίαι ἡμω̂ν. Καὶ νυ̂ν ὡς σάρξ ἀδελφω̂ν ἡμω̂ν,
    σάρξ ἡμω̂ν· ὡς υἱοὶ αὐτω̂ν, υἱοὶ ἡμω̂ν· καὶ ἰδοὺ ἡμει̂ς καταδυνα-
    στεύομεν τοὺς υἱοὺς ἡμω̂ν καὶ τὰς θυγατέρας ἡμω̂ν εἰς δούλους,
    καὶ ἐισὶν ἀπὸ θυγατέρων ἡμω̂ν καταδυναστευόμεναι, καὶ οὐκ ἔστι
    δύναμις χειρω̂ν ἡμω̂ν, καὶ ἀγροὶ ἡμω̂ν καὶ ἀμπελω̂νες ἡμω̂ν τοι̂ς
6 ἐντίμοις. Καὶ ἐλυπήθην σφόδρα καθὼς ἤκουσα τὴν κραυγὴν αὐ-
7 τω̂ν καὶ τοὺς λόγους τούτους· καὶ ἐβουλεύσατο καρδία μου ἐπ᾿ ἐμέ·
    καὶ ἐμαχεσάμην πρὸς τοὺς ἐντίμους καὶ τοὺς ἄρχοντας, καὶ εἶ-