575
ΚΕΦ. ΙΕ΄. ΒΑΣΙΛΕΙΩΝ Β΄.
ἐπιστρέψῃς, καὶ ἐρεῖς τῷ ᾿Αβεσσαλώμ· διεληλύθασιν οἱ ἀδελφοί
σου· καὶ ὁ βασιλεὺς κατόπισθέν μου καὶ ἐλήλυθεν ὁ πατήρ σου·
καὶ νῦν παῖς σου εἰμί, βασιλεῦ, ἔασόν με ζῆσαι· παῖς τοῦ πα-
τρός σου ἤμην τότε καὶ ἀρτίως, καὶ νῦν ἐγὼ δοῦλός σου, καὶ δια-
σκεδάσεις μοι τὴν βουλὴν ᾿Αχιτόφελ. Καὶ ἰδοὺ μετὰ σοῦ ἐκεῖ 35
Σαδδὼκ καὶ ᾿Αβιάθαρ, οἱ ἱερεῖς. Καὶ ἔσται πᾶν ῥῆμα ὃ ἐὰν ἀ-
κούσῃς ἐξ οἴκου τοῦ βασιλέως, καὶ ἀναγγελεῖς τῷ Σαδδώκ, καὶ
τῷ ᾿Αβιάθαρ, τοῖς ἱερεῦσιν. ᾿Ιδοὺ ἐκεῖ μετ᾿ αὐτῶν δύο υἱοὶ αὐ- 36
τῶν, ᾿Αχιμάας υἱὸς τῷ Σαδδώκ, καὶ ᾿Ιωνάθαν υἱὸς τῷ ᾿Αβιάθαρ.
Καὶ ἀποστελεῖτε ἐν χειρὶ αὐτῶν πρός με πᾶν ῥῆμα ὃ ἐὰν ἀκού-
σητε. Καὶ εἰσῆλθε Χουσὶ ὁ ἀρχιεταῖρος Δαυὶδ εἰς τὴν πόλιν , 37
καὶ ᾿Αβεσσαλὼμ ἐπορεύετο εἰς τὴν πόλιν ᾿Ιερουσαλήμ.

ΚΕΦ. ΙϚ΄. XVI.

ΚΑΙ Δαυὶδ παρῆλθε βραχὺ τι ἀπὸ τῆς Ῥῶς, καὶ ἰδοὺ Σιβὰ 1
τὸ παιδάριον Μεμφιβοσθαὶ εἰς ἀπάντησιν αὐτοῦ· καὶ ζεῦγος ὄνων
ἐπισεσαγμένων, καὶ ἐπ᾿ αὐτοῖς διακόσιοι ἄρτοι, καὶ ἑκατὸν στα-
φίδες, καὶ ἑκατὸν φοίνικες, καὶ νέβελ οἴνου. Καὶ εἶπεν ὁ βασι- 2
λεὺς πρὸς Σιβά· τί ταῦτά σοι; καὶ εἶπε Σιβά· τὰ ὑποζύγια τῇ
οἰκίᾳ τοῦ βασιλέως τοῦ ἐπικαθῆσθαι, καὶ οἱ ἄρτοι καὶ οἱ φοίνικες
εἰς βρῶσιν τοῖς παιδαρίοις, καὶ ὁ οἶνος πιεῖν τοῖς ἐκλελυμένοις
ἐν τῇ ἐρήμῳ. Καὶ εἶπεν ὁ βασιλεὺς· καὶ ποῦ ὁ υἱὸς τοῦ κυρί- 3
ου σου; καὶ εἶπε Σιβὰ πρὸς τὸν βασιλέα· ἰδοὺ κάθηται ἐν Ἱερου-
σαλήμ, ὅτι εἶπε· σήμερον ἐπιστρέψουσί μοι ὁ οἶκος ᾿Ισραὴλ τὴν
βασιλείαν τοῦ πατρός μου. Καὶ εἶπεν ὁ βασιλεὺς τῷ Σιβᾷ· ἰδοὺ 4
σοι πάντα ὅσα ἐστὶ Μεμφιβοσθαί. Καὶ εἶπε Σιβὰ προσκυνήσας·
εὕροιμι χάριν ἐν ὀφθαλμοῖς σου, κύριέ μου βασιλεῦ. Καὶ ἦλθεν ὁ 5
βασιλεὺς Δαυὶδ ἕως Βχουρίμ. Καὶ ἰδοὺ ἐκεῖθεν ἀνὴρ ἐξεπορεύετο
ἐκ συγγενείας οἴκου Σαούλ, καὶ ὄνομα αὐτῷ Σεμεΐ, υἱὸς Ἰηρά·
ἐξῆλθεν ἐκπορευόμενος, καὶ καταρώμενος , καὶ λιθάζων ἐν λίθοις 6
τὸν Δαυίδ, καὶ πάντας τοὺς παῖδας τοῦ βασιλέως Δαυίδ. Καὶ πᾶς
ὁ λαός, καὶ πάντες οἱ δυνατοὶ ἐκ δεξιῶν αὐτοῦ καὶ ἐξ εὐωνύμων
τοῦ βασιλέως. Καὶ οὕτως ἔλεγε Σεμεΐ ἐν τῷ καταρᾶσθαι αὐτόν· 7
ἔξελθε ἔξελθε ἀνὴρ αἱμάτων καὶ ἀνὴρ ὁ παράνομος. ᾿Επέστρεψε 8
Κύριος ἐπὶ σὲ πάντα τὰ αἵματα τοῦ οἴκου Σαούλ, ἔτι ἐβασίλευ-