878                                 ΕΣΘΗΡ.        ΚΕΦ. Γ΄. Δ΄.
ἀπολέσαι ὁλοριζί, ταῖς τῶν ἐχθρῶν μαχαίραις ἄνευ παντὸς οἴκτου
καὶ φειδοῦς, τῇ τεσσαρεσκαιδεκάτῃ τοῦ δωδεκάτου μηνὸς Ἀδὰρ,
τοῦ ἐνεστῶτος ἔτους, ὅπως οἱ πάλαι καὶ νῦν δυσμενεῖς ἐν ἡμέρᾳ
μιᾷ βιαίως εἰς τὸν ᾅδην κατελθόντες, εἰς τὸν μετέπειτα χρόνον
εὐσταθῆ καὶ ἀτάραχα παρέχωσιν ἡμῖν διὰ τέλους τὰ πράγματα.
14 Τὰ δὲ ἀντίγραφα τῶν ἐπιστολῶν ἐξετίθετο κατὰ χώραν· καὶ προς-
ετάχθη τοῖς ἔθνεσι πᾶσιν ἑτοίμους εἶναι, εἰς τὴν ἡμέραν ταύτην.
15 Ἐσπεύδετο δὲ τὸ πρᾶγμα, καὶ ἐν Σούσοις· ὁ δὲ βασιλεὺς καὶ
Ἀμὰν ἐκωθωνίζοντο· ἐταράσσετο δὲ ἡ πόλις.

                                ΚΕΦ. Δ΄. IV.

1    Ο δὲ Μαρδοχαῖος ἐπιγνοὺς τὸ συντελούμενον, διέρρηξε τὰ ἱμά-
     τια αὐτοῦ, καὶ ἐνεδύσατο σάκκον, καὶ κατεπάσατο σποδὸν· καὶ
     ἐκπηδήσας διὰ τῆς πλατείας τῆς πόλεως, ἐβόα φωνῇ μεγάλῃ· αἴ-
2    ρεται ἔθνος μηδὲν ἠδικηκός. Καὶ ἦλθεν ἕως τῆς πύλης τοῦ βα-
     σιλέως, καὶ ἔστη· οὐ γὰρ ἦν αὐτῷ ἐξὸν εἰσελθεῖν εἰς τὴν αὐλήν,
3    σάκκον ἔχοντα καὶ σποδόν. Καὶ ἐν πάσῃ χώρᾳ οὗ ἐξετίθετο τὰ
     γράμματα, κραυγὴ καὶ κοπετὸς ἦν καὶ πένθος μέγα τοῖς Ἰου-
4    δαίοις, καὶ σάκκον καὶ σποδὸν ἔστρωσαν ἑαυτοῖς. Καὶ εἰσῆλ-
     θον αἱ ἄβραι καὶ οἱ εὐνοῦχοι τῆς βασιλίσσης, καὶ ἀνήγγειλαν αὐ-
     τῇ· καὶ ἐταράχθη ἀκούσασα τὸ γεγονὸς· καὶ ἀπέστειλε στολίσαι
     τὸν Μαρδοχαῖον, καὶ ἀφελέσθαι αὐτοῦ τὸν σάκκον. ὁ δὲ οὐκ ἐπεί-
5    σθη. Ἡ δὲ Ἐσθὴρ προσεκαλέσατο Ἀγραβαῖον τὸν εὐνοῦχον αὐ-
     τῆς, ὃς παρειστήκει αὐτῇ, καὶ ἀπέστειλε μαθεῖν αὐτὸν παρὰ τοῦ
     Μαρδοχαίου τὸ ἀκριβές. (ἐπὶ τὴν πλατεῖαν πρὸς τὸν βασιλέα.)
6    Ὁ δὲ Μαρδοχαῖος ὑπέδειξεν αὐτῷ τὸ γεγονὸς, καὶ τὴν ἐπαγγε-
     λίαν ἣν ἀπηγγείλατο Ἀμὰν τῷ βασιλεῖ εἰς γάζαν ταλάντων μυ-
8    ρίων, ἵνα ἀπολέσῃ τοὺς Ἰουδαίους. Καὶ τὸ ἀντίγραφον τὸ ἐν Σού-
     σοις ἐκτεθὲν ὑπὲρ τοῦ ἀπολέσθαι αὐτοὺς ἔδωκεν αὐτῷ δεῖξαι τῇ
     Ἐσθὴρ· καὶ εἶπεν αὐτῷ, ἐντείλασθαι αὐτῇ εἰσελθοῦσαν παραιτή-
     σασθαι τὸν βασιλέα, καὶ ἀξιῶσαι αὐτὸν περὶ τοῦ λαοῦ καὶ τῆς πα-
     τρίδος, μνησθεῖσα ἡμερῶν ταπεινώσεώς σου, ὡς ἐτράφης ἐν χειρί
     μου, διότι Ἀμὰν ὁ δευτερεύων τῷ βασιλεῖ ἐλάλησε καθ’ ἡμῶν εἰς
     θάνατον· ἐπικαλέσαι τὸν Κύριον, καὶ λάλησον τῷ βασιλεῖ περὶ
9    ἡμῶν, καὶ ῥῦσαι ἡμᾶς ἐκ θανάτου. Εἰσελθὼν δὲ ὁ Ἀγραβαῖος