ΚΕΦ. ΙΕ´. ΙΕ´. ΤΩΝ ΒΑΣΙΛΕΙΩΝ ΙΟΥΔΑ Β´. 789
τῷ πεντεκαιδεκάτῳ ἔτει τῆς βασιλείας Ἀσά. Καὶ ἔθυσαν τῷ Κυ- 11
ρίῳ ἐν ἐκείνῃ τῇ ἡμέρᾳ ἀπὸ τῶν σκύλων ὧν ἤνεγκαν, μόσχους
ἑπτακοσίους, καὶ πρόβατα, ἑπτὰ χιλιάδας. Καὶ δίηλθον ἐν διαθή- 12
κῃ ζητῆσαι Κύριον Θεὸν τῶν πατέρων αὐτῶν ἐξ ὅλης τῆς καρδίας,
καὶ ἐξ ὅλης τῆς ψυχῆς αὐτῶν· καὶ πᾶς ὃς ἐὰν μὴ ἐκζητήσῃ τὸν 13
Κύριον Θεὸν Ἰσραήλ, ἀποθανεῖται ἀπὸ νεωτέρου ἕως πρεσβυτέρου,
καὶ ἀπὸ ἀνδρὸς ἕως γυναικός. Καὶ ὤμοσαν ἐν τῷ Κυρίῳ ἐν φωνῇ 14
μεγάλῃ, καὶ ἐν σάλπιγγι, καὶ ἐν κερατίναις. Καὶ ηὐφράνθησαν πᾶς 15
Ἰούδα περὶ τοῦ ὅρκου, ὅτι ἐξ ὅλης τῆς ψυχῆς αὐτῶν ὤμοσαν, καὶ
ἐν πάσῃ θελήσει ἐζήτησαν αὐτόν, καὶ εὑρέθη αὐτοῖς, καὶ κατέπαυ-
σεν αὐτοῖς Κύριος κυκλόθεν. Καὶ τὴν Μααχὰ τὴν μητέρα αὐτοῦ 16
μετέστησε τοῦ μὴ εἶναι τῇ Ἀστάρτῃ λειτουργοῦσαν, καὶ κατέκο-
ψε τὸ εἴδωλον, καὶ κατέκαυσεν ἐν χειμάῤῥῳ Κέδρων. Πλὴν τὰ ὑψη- 17
λὰ οὐκ ἐξῆραν, ἔτι ὑπῆρχεν ἐν τῷ Ἰούδα καὶ Ἰσραήλ· ἀλλ᾿ ἡ καρ-
δία Ἀσὰ ἐγένετο πλήρης πάσας τὰς ἡμέρας αὐτοῦ. Καὶ εἰσήνεγ- 18
κε τὰ ἅγια Δαυΐδ τοῦ πατρὸς αὐτοῦ, καὶ τὰ ἅγια οἴκου Κυρίου
τοῦ Θεοῦ, ἀργύριον καὶ χρυσίον καὶ σκεύη. Καὶ πόλεμος οὐκ ἦν 19
μετ᾿ αὐτοῦ ἕως τοῦ πέμπτου καὶ τριακοστοῦ ἔτους τῆς βασιλείας Ἀσά.

ΚΕΦ. ΙΕ´. XVI.

ΚΑΙ ἐν τῷ ὀγδόῳ καὶ τριακοστῷ ἔτει τῆς βασιλείας Ἀσά, 1
ἀνέβη Βασσὰ βασιλεὺς Ἰσραὴλ ἐπὶ Ἰούδαν, καὶ ᾠκοδόμησε τὴν
Ῥαμὰ τοῦ μὴ δοῦναι ἔξοδον καὶ εἴσοδον τῷ Ἀσὰ βασιλεῖ Ἰούδα.
Καὶ ἔλαβεν Ἀσὰ χρυσίον καὶ ἀργύριον ἐκ θησαυρῶν οἴκου Κυρίου, 2
καὶ οἴκου τοῦ βασιλέως, καὶ ἀπέστειλε πρὸς τὸν υἱὸν τοῦ Ἄδερ
βασιλέως Συρίας τὸν κατοικοῦντα ἐν Δαμασκῷ, λέγων· διάθου 3
διαθήκην ἀναμέσον ἐμοῦ, καὶ ἀναμέσον σοῦ, καὶ ἀναμέσον τοῦ πα-
τρός μου, καὶ ἀναμέσον τοῦ πατρός σου· ἰδοὺ ἀπέσταλκά σοι χρυ-
σίον καὶ ἀργύριον· δεῦρο καὶ διασκέδασον ἀπ᾿ ἐμοῦ τὸν Βασσὰ βα-
σιλέα Ἰσραήλ, καὶ ἀπελθέτω ἀπ᾿ ἐμοῦ. Καὶ ἤκουσεν υἱὸς Ἄδερ 4
τοῦ βασιλέως Ἀσά, καὶ ἀπέστειλε τοὺς ἄρχοντας τῆς δυνάμεως
αὐτοῦ ἐπὶ τὰς πόλεις Ἰσραήλ, καὶ ἐπάταξε τὴν Ἀἰών, καὶ τὴν
Δάν, καὶ τὴν Ἀβελμαΐν, καὶ πάσας τὰς περιχώρους Νεφθαλί. Καὶ 5
ἐγένετο ἐν τῷ ἀκοῦσαι Βασσά, ἀπέλιπε τοῦ μηκέτι ᾠκοδομεῖν τὴν
Ῥαμά, καὶ κατέπαυσε τὸ ἔργον ἑαυτοῦ. Καὶ Ἀσὰ ὁ βασιλεὺς 6