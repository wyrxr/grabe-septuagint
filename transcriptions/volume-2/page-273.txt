ΚΕΦ. Κ'. ΚΑ'. ΒΑΣΙΛΕΩΝ ΙΟΥΔΑ Α'. 749
καὶ ἤγαγεν Ἰωὰβ πᾶσαν τὴν δύναμιν τῆς στρατιᾶς, καὶ ἔφθειραν
τὴν χώραν υἱῶν Ἀμμών· καὶ ἦλθαν, καὶ περιεκάθισαν τὴν Ῥαβ-
βάθ· καὶ Δαυὶδ ἐκάθητο ἐν Ἱερουσαλήμ· καὶ ἐπάταξεν Ἰωὰβ τῷ
Ῥαββάθ, καὶ κατέσκαψεν αὐτήν. Καὶ ἔλαβε Δαυὶδ τὸν στέφανον
Μολχὸμ βασιλέως αὐτῶν ἀπὸ τῆς κεφαλῆς αὐτοῦ, καὶ εὑρέθη ὁ
σταθμὸς αὐτοῦ τάλαντον χρυσίου, καὶ ἐν αὐτῷ λίθος τίμιος, καὶ
ἦν ἐπὶ τὴν κεφαλὴν Δαυίδ· καὶ σκῦλα τῆς πόλεως ἐξήνεγκε πολ-
λὰ σφόδρα, καὶ τὸν λαὸν τὸν ἐν αὐτῇ ἐξήνεγκε, καὶ διέπρισε πρίοσι, 3
καὶ ἐν σκεπάρνοις σιδηροῖς, καὶ ἐν διασχίζουσι· καὶ οὕτως ἐποίησε
Δαυὶδ πάσαις ταῖς πόλεσιν υἱῶν Ἀμμών· καὶ ἀνέστρεψε Δαυίδ,
καὶ πᾶς ὁ λαὸς αὐτοῦ εἰς Ἱερουσαλήμ. Καὶ ἐγένετο μετὰ ταῦτα, 4
καὶ ἐγένετο ἔτι πόλεμος ἐν Γάζερ μετὰ τῶν ἀλλοφύλων· τότε ἐπά-
ταξε Σοββοχαὶ ὁ Οὐσαθὶ τὸν Σεπφὶ ἀπὸ τῶν υἱῶν τῶν γιγάντων,
καὶ ἐταπείνωσεν αὐτόν. Καὶ ἐγένετο ἔτι πόλεμος μετὰ τῶν ἀλλο- 5
φύλων, καὶ ἐπάταξεν Ἐλεανὼν υἱὸς Ἰαεὶρ τὸν Λεεμεὶ ἀδελφὸν Γο-
λιὰθ τοῦ Γεθθαίου, καὶ τὸ ξύλον τοῦ δόρατος αὐτοῦ ὡς ἀντίον
ὑφαινόντων. Καὶ ἐγένετο ἔτι πόλεμος ἐν Γέθ, καὶ ἦν ἀνὴρ ὑπερ- 6
μεγέθης, καὶ δάκτυλοι αὐτοῦ ἓξ καὶ ἕξ, εἰκοσιτέσσαρες, καὶ οὗτος
ἦν ἀπόγονος γιγάντων. Καὶ ὠνείδισε τὸν Ἰσραήλ, καὶ ἐπάταξεν 7
αὐτὸν Ἰωναθὰν υἱὸς Σαμαὰ (υἱὸς) ἀδελφοῦ Δαυίδ. Οὗτοι ἐγένον- 8
το τῷ Ῥαφὰ ἐν Γέθ, πάντες ἦσαν τέσσαρες γίγαντες, καὶ ἔπε-
σαν ἐν χειρὶ Δαυίδ, καὶ ἐν χειρὶ παίδων αὐτοῦ.

ΚΕΦ. ΚΑ΄. ΧΧΙ.

ΚΑΙ ἔστη διάβολος ἐν τῷ Ἰσραήλ, καὶ ἐπέσεισε τὸν Δαυὶδ 1
τοῦ ἀριθμῆσαι τὸν Ἰσραήλ. Καὶ εἶπε Δαυὶδ πρὸς Ἰωάβ, καὶ πρὸς 2
τοὺς ἄρχοντας τῆς δυνάμεως· πορεύθητε, ἀριθμήσατε τὸν Ἰσ-
ραὴλ ἀπὸ Βηρσαβεέ, καὶ ἕως Δάν, καὶ ἐνέγκατε πρὸς μέ, καὶ
γνώσομαι τὸν ἀριθμὸν αὐτῶν. Καὶ εἶπεν Ἰωάβ· προσθείη Κύριος 3
ἐπὶ τὸν λαὸν αὐτοῦ, ὡς αὐτοὶ ἑκατονταπλασίως, καὶ οἱ ὀφθαλ-
μοὶ τοῦ κυρίου μου τοῦ βασιλέως βλέποντες· πάντες τῷ κυρίῳ μου
παῖδες. Ἵνατί ζητεῖ ὁ κύριός μου τοῦτο, ἵνα μὴ γένηται εἰς ἁμαρ-
τίαν τῷ (λαῷ) Ἰσραήλ; Τὸ δὲ ῥῆμα τοῦ βασιλέως ἐκραταιώθη 4
ἐπὶ τῷ Ἰωάβ· καὶ ἐξῆλθεν Ἰωάβ, καὶ διῆλθεν ἐν παντὶ (ὁρίῳ) Ἰσ-
ραήλ, καὶ ἦλθεν εἰς Ἱερουσαλήμ. Καὶ ἔδωκεν Ἰωὰβ τὸν ἀριθμὸν 5