ΚΕΦ. ΚΑ΄. ΚΒ΄. ΒΑΣΙΛΕΙΩΝ Β΄. 589
τῶν ἐξηλιασμένων. Καὶ ἔθαψε τὰ ὀστᾶ Σαούλ, καὶ τὰ ὀστᾶ 14
Ἰωνάθαν τοῦ υἱοῦ αὐτοῦ, καὶ τῶν ἡλιασθέντων ἐν τῇ γῇ Βενια-
μεὶν ἐν τῇ πλευρᾷ, ἐν τῷ τάφῳ Κεὶς τοῦ πατρὸς αὐτοῦ. Καὶ
ἐποίησαν πάντα ὅσα ἐνετείλατο ὁ βασιλεύς. Καὶ ἐπήκουσεν ὁ Θεὸς
τῇ γῇ μετὰ ταῦτα. Καὶ ἐγενήθη ἔτι πόλεμος τοῖς ἀλλοφύλοις 15
μετὰ Ἰσραήλ. Καὶ κατέβη Δαυὶδ καὶ οἱ παῖδες αὐτοῦ μετ᾿ αὐτοῦ,
καὶ ἐπολέμησαν μετὰ τῶν ἀλλοφύλων· καὶ ἐξελύθη Δαυίδ· καὶ Ἰ- 16
εσβὶ ἐν Νὸβ ὃς ἦν ἐν τοῖς ἐκγόνοις τοῦ Ῥαφᾶ, καὶ ὁ σταθμὸς
τοῦ δόρατος αὐτοῦ, τριακοσίων σίκλων ὁλκῆς χαλκοῦ· καὶ αὐτὸς
περιεζωσμένος κορύνην· καὶ διεννοεῖτο τοῦ πατάξαι τὸν Δαυίδ. Καὶ 17
ἐβοήθησεν αὐτῷ Ἀβισαεὶ υἱὸς Σαρουΐας, καὶ ἐπάταξε τὸν ἀλλόφυλον,
καὶ ἐθανάτωσεν αὐτόν. Τότε ὤμοσαν οἱ ἄνδρες Δαυίδ, λέγοντες·
οὐκ ἐξελεύσῃ ἔτι μεθ᾿ ἡμῶν εἰς πόλεμον, καὶ οὐ μὴ σβέσῃς τὸν
λύχνον Ἰσραήλ. Καὶ ἐγενήθη μετὰ ταῦτα ἔτι πόλεμος ἐν Γὲθ 18
μετὰ τῶν ἀλλοφύλων. τότε ἐπάταξε Σεβοχαεὶ ὁ Ἀουσαστωθεὶ τὸν
Σέφ τὸν ἐν τοῖς ἐγγόνοις τοῦ Ῥαφᾶ. Καὶ ἐγένετο ὁ πόλεμος ἐν 19
Γὲθ μετὰ τῶν ἀλλοφύλων. Καὶ ἐπάταξεν Ἐλεανὰν υἱὸς Ἀριωρ-
γεὶμ ὁ Βηθλεεμίτης τὸν Γολιὰθ τὸν Γεθθαῖον. Καὶ τὸ ξύλον τοῦ
δόρατος αὐτοῦ ὡς ἀντίον ὑφαινόντων. Καὶ ἐγένετο ἔτι πόλεμος 20
ἐν Γέθ. Καὶ ἦν ἀνὴρ Μαδών, καὶ οἱ δάκτυλοι τῶν χειρῶν αὐ-
τοῦ, καὶ οἱ δάκτυλοι τῶν ποδῶν αὐτοῦ ἓξ καὶ ἓξ, εἰκοσιτέσσαρες
ἀριθμῷ· καὶ γε ὁ οὗτος ἐτέχθη τῷ Ῥαφᾷ. Καὶ ὠνείδισε τὸν 21
Ἰσραήλ, καὶ ἐπάταξεν αὐτὸν Ἰωνάθαν υἱὸς Σεμεεὶ ἀδελφοῦ Δαυίδ.
Οἱ τέσσαρες οὗτοι ἀπόγονοι τῶν γιγάντων τῷ Ῥαφᾷ ἐν Γὲθ, 22
καὶ ἔπεσαν ἐν χειρὶ Δαυίδ, καὶ ἐν χειρὶ τῶν δούλων αὐτοῦ.

ΚΕΦ. ΚΒ΄. ΧΧΙΙ.

ΚΑΙ ἐλάλησε Δαυὶδ τῷ Κυρίῳ τοὺς λόγους τῆς ᾠδῆς ταύ- 1
της ἐν ἡμέρᾳ ᾗ ἐξείλατο αὐτὸν Κύριος ἐκ χειρὸς πάντων τῶν
ἐχθρῶν αὐτοῦ, καὶ ἐκ χειρὸς Σαούλ. Καὶ εἶπε· Κύριε, πέτρα 2
μου, καὶ ὀχύρωμά μου, καὶ ἐξαιρούμενός με ἐμοί, ὁ Θεὸς μου φῦ- 3
λάξ ἔσται μοι, πεποιθὼς ἔσομαι ἐπ᾿ αὐτῷ. Ὑπερασπιστής μου, καὶ
κέρας σωτηρίας μου, ἀντιλήπτωρ μου, καὶ καταφυγή μου, σωτηρία
μου, ἐξ ἀδίκου σώσεις με. Αἰνετὸν ἐπικαλέσομαι Κύριον, καὶ ἐκ 4
τῶν ἐχθρῶν μου σωθήσομαι. Ὅτι περιέσχον με συντριμμοὶ θανάτου, 5