ΚΕΦ. ΙΙ´. ΒΑΣΙΛΕΙΩΝ Γ´. 633
τοῦ Θεοῦ· δεήθητι τοῦ προσώπου Κυρίου τοῦ Θεοῦ σου, καὶ πρός-
ευξαι περὶ ἐμοῦ, καὶ ἐπιστρεψάτω ἡ χείρ μου πρὸς με. Καὶ
ἐδεήθη ὁ ἄνθρωπος τοῦ Θεοῦ τοῦ προσώπου Κυρίου, καὶ ἐπέστρε-
ψε τὴν χεῖρα τοῦ βασιλέως πρὸς αὐτόν, καὶ ἐγένετο καθὼς πρό-
τερον. Καὶ ἐλάλησεν ὁ βασιλεὺς πρὸς τὸν ἄνθρωπον τοῦ Θεοῦ· 7
εἴσελθε μετ᾿ ἐμοῦ εἰς οἶκον, καὶ ἀρίστησον, καὶ δώσω σοι δόμα.
Καὶ εἶπεν ὁ ἄνθρωπος τοῦ Θεοῦ πρὸς τὸν βασιλέα· ἐὰν δῷς μοι 8
τὸ ἥμισυ τοῦ οἴκου σου, οὐκ εἰσελεύσομαι μετὰ σοῦ, οὐδὲ μὴ φάγω
ἄρτον, οὐδὲ μὴ πίω ὕδωρ ἐν τῷ τόπῳ τούτῳ. Ὅτι οὕτως ἐνε- 9
τείλατό μοι ἐν λόγῳ Κύριος, λέγων· Μὴ φάγῃς ἄρτον, καὶ μὴ πί-
ῃς ὕδωρ, καὶ μὴ ἐπιστρέψῃς ἐν τῇ ὁδῷ ᾗ ἐπορεύθης ἐν αὐτῇ. Καὶ 10
ἀπῆλθεν ἐν ὁδῷ ἄλλῃ, καὶ οὐκ ἀνέστρεψεν ἐν τῇ ὁδῷ ᾗ ἦλθεν ἐν
αὐτῇ εἰς Βαιθήλ. Καὶ προφήτης εἷς πρεσβύτης κατώκει ἐν Βαιθήλ, 11
καὶ ἔρχονται οἱ υἱοὶ αὐτοῦ, καὶ διηγήσαντο αὐτῷ πάντα τὰ ἔργα ἃ ἐποί-
ησεν ὁ ἄνθρωπος τοῦ Θεοῦ ἐν τῇ ἡμέρᾳ ἐν Βαιθήλ, τοὺς λόγους
οὓς ἐλάλησε τῷ βασιλεῖ, καὶ ἀπέστρεψαν τὸ πρόσωπον τοῦ πατρὸς
αὐτῶν. Καὶ ἐλάλησε πρὸς αὐτοὺς ὁ πατὴρ αὐτῶν, λέγων· ποία 12
ὁδῷ πεπόρευται; καὶ δεικνύουσιν αὐτῷ οἱ υἱοὶ αὐτοῦ τὴν ὁδὸν ἐν ᾗ
ἀπῆλθεν ὁ ἄνθρωπος τοῦ Θεοῦ ὁ ἐξελθὼν ἐξ Ἰούδα. Καὶ εἶπε τοῖς 13
υἱοῖς αὐτοῦ· ἐπισάξατέ μοι τὴν ὄνον· καὶ ἐπέσαξαν αὐτῷ τὴν ὄνον,
καὶ ἐπέβη ἐπ᾿ αὐτήν. Καὶ ἐπορεύθη κατόπισθεν τοῦ ἀνθρώπου τοῦ 14
Θεοῦ, καὶ εὗρεν αὐτὸν καθήμενον ὑπὸ δρῦν, καὶ εἶπεν αὐτῷ· εἰσὺ
εἶ ὁ ἄνθρωπος τοῦ Θεοῦ ὁ ἐληλυθὼς ἐξ Ἰούδα; καὶ εἶπεν αὐτῷ·
ἐγώ. Καὶ εἶπεν αὐτῷ· δεῦρο μετ᾿ ἐμοῦ εἰς τὴν οἰκίαν, καὶ φάγε 15
ἄρτον. Καὶ εἶπεν· οὐ μὴ δύνωμαι τοῦ ἐπιστρέψαι μετὰ σοῦ, οὐδὲ 16
φάγομαι ἄρτον, οὐδὲ πίομαι ὕδωρ ἐν τῷ τόπῳ τούτῳ. Ὅτι οὕ- 17
τως ἐντέταλταί μοι ἐν λόγῳ Κύριος, λέγων· οὐ μὴ φάγῃς ἐκεῖ ἄρτον,
καὶ μὴ πίῃς ὕδωρ, καὶ μὴ ἐπιστρέψῃς ἐκεῖ ἐν τῇ ὁδῷ ᾗ ἐπορεύθης
ἐν αὐτῇ. Καὶ εἶπε πρὸς αὐτόν· κἀγὼ προφήτης εἰμὶ καθὼς σύ, 18
καὶ ἄγγελος λελάληκέ μοι ἐν ῥήματι Κυρίου, λέγων· ἐπίστρεψαι
αὐτὸν πρὸς σεαυτὸν εἰς τὸν οἶκόν σου, καὶ φάγεται ἄρτον, καὶ πίε-
ται ὕδωρ· καὶ ἐψεύσατο αὐτῷ. Καὶ ἐπέστρεψεν αὐτὸν σὺν ἑαυτῷ, 19
καὶ ἔφαγεν ἄρτον ἐν τῷ οἴκῳ αὐτοῦ, καὶ ἔπιεν ὕδωρ. Καὶ ἐγένε- 20
το αὐτῶν καθημένων» ἐπὶ τῆς τραπέζης, καὶ ἐγένετο λόγος Κυρίου
πρὸς τὸν προφήτην τὸν ἐπιστρέψαντα αὐτόν· Καὶ εἶπε πρὸς τὸν ἄν- 21
θρωπον τοῦ Θεοῦ τὸν ἥκοντα ἐξ Ἰούδα, λέγων· τάδε λέγει Κύριος·