ΚΕΦ. ΙΑ´. Β Α Σ Ι Λ Ε Ι Ω Ν Β´. 563
τόπον οὗ ᾔδει ὅτι ἄνδρες δυνάμεως ἔχει. Καὶ ἐξῆλθον οἱ ἄνδρες 17
τῆς πόλεως, καὶ ἐπολέμουν μετὰ Ἰωάβ. Καὶ ἔπεσαν ἀπὸ τοῦ
λαοῦ ἐκ τῶν δούλων Δαυίδ, καὶ ἀπέθανε καὶ γε Οὐρίας ὁ Χετ-
ταῖος. Καὶ ἀπέστειλεν Ἰωὰβ καὶ ἀπήγγειλε τῷ Δαυὶδ πάντας 18
τοὺς λόγους τοῦ πολέμου. Καὶ ἐνετείλατο τῷ ἀγγέλῳ, λέγων· ἐν 19
τῷ συντελέσαι πάντας τοὺς λόγους τοῦ πολέμου λαλῆσαι πρὸς
τὸν βασιλέα , καὶ ἔσται ἐὰν ἀναβῇ ὁ θυμὸς τοῦ βασιλέως, καὶ 20
εἴπῃ σοι, τί ἠγγίσατε πρὸς τὴν πόλιν τοῦ πολεμῆσαι; οὐκ ᾔδειτε
ὅτι τοξεύουσιν ἀπάνωθεν τοῦ τείχους; τίς ἐπάταξε τὸν Ἀβιμέλεχ, 21
υἱὸν Ἰεροβάαλ υἱοῦ Νήρ; οὐχὶ γυνὴ ἐῤῥίφεν ἐπ᾿ αὐτὸν κλάσμα μύ- +
λου ἐπάνωθεν τοῦ τείχους, καὶ ἀπέθανεν ἐν Θαμασσεί; ἵνατί προσ-
ηγάγετε πρὸς τὸ τεῖχος; καὶ ἐρεῖς· καὶ γε Οὐρίας ὁ δοῦλός σου
ὁ Χετταῖος ἀπέθανε. Καὶ ἐπορεύθη ὁ ἄγγελος Ἰωὰβ πρὸς τὸν 22
βασιλέα εἰς Ἱερουσαλήμ , καὶ παρεγένετο , καὶ ἀπήγγειλε τῷ
Δαυὶδ πάντα ὅσα ἀπήγγειλεν αὐτῷ Ἰωάβ, πάντα τὰ ῥήματα
τοῦ πολέμου. Καὶ ἐθυμώθη Δαυὶδ πρὸς Ἰωάβ, καὶ εἶπε πρὸς τὸν
ἄγγελον· ἵνατί προσηγάγετε πρὸς τὴν πόλιν τοῦ πολεμῆσαι; οὐκ
ᾔδειτε ὅτι πληγήσεσθε ἀπὸ τοῦ τείχους; τίς ἐπάταξε τὸν Ἀβι-
μέλεχ υἱὸν Ἰεροβάαλ; οὐχὶ γυνὴ ἐῤῥίφεν ἐπ᾿ αὐτὸν κλάσμα μύ-
λου ἀπὸ τοῦ τείχους, καὶ ἀπέθανεν ἐν Θαμασσεί; ἵνατί προση-
γάγετε πρὸς τὸ τεῖχος; Καὶ εἶπεν ὁ ἄγγελος πρὸς Δαυίδ· Ἔτι 23
ἐκραταίωσαν ἐφ᾿ ἡμᾶς οἱ ἄνδρες, καὶ ἐξῆλθαν πρὸς ἡμᾶς εἰς τὸν
ἀγρόν, καὶ ἐγενήθημεν ἐπ᾿ αὐτοὺς ἕως τῆς θύρας τῆς πύλης. Καὶ 24
ἐτόξευσαν οἱ τοξεύοντες πρὸς τοὺς παῖδάς σου ἀπάνωθεν τοῦ τεί-
χους, καὶ ἀπέθανον τῶν παίδων τοῦ βασιλέως, καὶ γε Οὐρίας ὁ
δοῦλός σου ὁ Χετταῖος ἀπέθανε. Καὶ εἶπε Δαυὶδ πρὸς τὸν ἄγγε- 25
λον· τάδε ἐρεῖς πρὸς Ἰωάβ· Μὴ πονηρὸν ἔστω ἐν ὀφθαλμοῖς
σου τὸ ῥῆμα τοῦτο, ὅτι ποτὲ μὲν οὕτως καὶ ποτὲ οὕτως κατα-
φάγεται ἡ μάχαιρα· κραταίωσον τὸν πόλεμόν σου πρὸς τὴν πόλιν ,
καὶ κατάσπασον αὐτήν, καὶ κραταίωσον αὐτόν. Καὶ ἤκουσεν ἡ γυ- 26
νὴ Οὐρίου ὅτι ἀπέθανεν Οὐρίας ὁ ἀνὴρ αὐτῆς, καὶ ἐκόψατο ἐπὶ τὸν
ἄνδρα αὐτῆς. Καὶ ἦλθε τὸ πένθος, καὶ ἀπέστειλε Δαυίδ, καὶ 27
συνήγαγεν αὐτὴν εἰς τὸν οἶκον αὐτοῦ, καὶ ἐγενήθη αὐτῷ γυναῖκα,
καὶ ἔτεκεν αὐτῷ υἱόν. Καὶ ἐφάνη πονηρὸν τὸ ῥῆμα, ὃ ἐποίησε
Δαυὶδ ἐν ὀφθαλμοῖς Κυρίου.)