ΚΕΦ. ΙΒʹ. Β Α Σ Ι Λ Ε Ι Ω Ν Γʹ. 631
ὑμᾶς ἐν μάστιξι, κἀγὼ παιδεύσω ὑμᾶς ἐν σκορπίοις. Καὶ οὐκ ἠ-
κουσεν ὁ βασιλεὺς τοῦ λαοῦ, ὅτι ἦν μεταστροφὴ παρὰ Κυρίου, ὅ- 15
πως στήσῃ τὸ ῥῆμα αὐτοῦ, ὃ ἐλάλησε Κύριος ἐν χειρὶ Ἀχιὰ τοῦ
Σηλωνίτου περὶ Ἱεροβοὰμ υἱοῦ Ναβάτ. Καὶ εἶδον πᾶς Ἰσραήλ, 16
ὅτι οὐκ ἤκουσεν ὁ βασιλεὺς αὐτῶν· καὶ ἀπεκρίθη ὁ λαὸς τῷ βα-
σιλεῖ λόγον, λέγων· τίς ἡμῖν μερὶς ἐν Δαυίδ; καὶ οὐκ ἔστιν
ἡμῖν κληρονομία ἐν υἱῶν Ἰεσσαί· ἀπότρεχε εἰς τὰ σκηνώματά σου,
Ἰσραήλ· νῦν βόσκε τὸν οἶκόν σου, Δαυίδ· καὶ ἀπῆλθεν Ἰσραὴλ
εἰς τὰ σκηνώματα αὐτοῦ. Καὶ υἱῶν Ἰσραὴλ τῶν καθημένων ἐν 17
πόλεσιν Ἰούδα, καὶ ἐβασίλευσεν ἐπ᾿ αὐτῶν Ῥοβοάμ. Καὶ ἀπέστει- 18
λεν ὁ βασιλεὺς Ῥοβοὰμ τὸν Ἀδωνιρὰμ τὸν ἐπὶ τοῦ φόρου, καὶ
ἐλιθοβόλησαν αὐτὸν πᾶς Ἰσραὴλ ἐν λίθοις, καὶ ἀπέθανε· καὶ ὁ
βασιλεὺς Ῥοβοὰμ ἔφθασεν ἀναβῆναι ἐπὶ τὸ ἅρμα τοῦ φυγείν εἰς
Ἱερουσαλήμ. Καὶ ἠθέτησεν Ἰσραὴλ εἰς τὸν οἶκον Δαυὶδ ἕως τῆς 19
ἡμέρας ταύτης. Καὶ ἐγένετο ὡς ἤκουσεν Ἰσραὴλ ὅτι ἀνέκαμψεν 20
Ἱεροβοάμ, καὶ ἀπέστειλαν, καὶ εἰσήγαγον αὐτὸν εἰς τὴν συναγω-
γήν, καὶ ἐβασίλευσαν αὐτὸν ἐπὶ Ἰσραήλ· καὶ οὐκ ἦν ὀπίσω τοῦ
οἴκου Δαυὶδ πάρεξ σκήπτρου Ἰούδα καὶ Βενιαμεὶν μόνοι. Καὶ Ῥο- 21
βοὰμ εἰσῆλθεν εἰς Ἱερουσαλήμ, καὶ ἐξεκκλησίασε τὴν συναγωγὴν
Ἰούδα, καὶ σκῆπτρον Βενιαμείν, ἑκατὸν ὀγδοήκοντα χιλιάδας νε-
ανιῶν ποιούντων πόλεμον, τοῦ πολεμεῖν πρὸς οἶκον Ἰσραήλ, ἐπι-
στρέψαι τὴν βασιλείαν Ῥοβοὰμ υἱῷ Σαλωμών. Καὶ ἐγένετο λό- 22
γος Κυρίου πρὸς Σαμαίαν ἄνθρωπον τοῦ Θεοῦ, λέγων· εἶπον τῷ 23
Ῥοβοὰμ υἱῷ Σαλωμὼν βασιλεῖ Ἰούδα, καὶ πρὸς πάντα οἶκον Ἰ-
ούδα καὶ Βενιαμείν, καὶ τῷ καταλοίπῳ τοῦ λαοῦ, λέγων· τάδε 24
λέγει Κύριος· Οὐκ ἀναβήσεσθε, οὐδὲ μὴ πολεμήσετε μετὰ τῶν
ἀδελφῶν ὑμῶν, υἱῶν Ἰσραήλ· ἀναστρεφέτω ἕκαστος εἰς τὸν οἶκον
αὐτοῦ, ὅτι παρ᾿ ἐμοῦ γέγονε τὸ ῥῆμα τοῦτο. Καὶ ἤκουσαν τοῦ
λόγου Κυρίου, καὶ κατέπαυσαν τοῦ πορευθῆναι κατὰ τὸ ῥῆμα Κυ-
ρίου. Καὶ ᾠκοδόμησεν Ἱεροβοὰμ τὴν Σίκιμα τὴν ἐν ὄρει Ἐφραίμ, 25
καὶ κατῴκει ἐν αὐτῇ, καὶ ἐξῆλθεν ἐκεῖθεν, καὶ ᾠκοδόμησε τὴν Φα-
νουήλ. Καὶ εἶπεν Ἱεροβοὰμ ἐν τῇ καρδίᾳ αὐτοῦ, ἰδοὺ νῦν ἐπι- 26
στρέψει ἡ βασιλεία εἰς τὸν οἶκον Δαυίδ, ἐὰν ἀναβῇ ὁ λαὸς οὗτος 27
ἀναφέρειν θυσίας ἐν οἴκῳ Κυρίου εἰς Ἱερουσαλήμ, καὶ ἐπιστραφή-
σεται καρδία λαοῦ πρὸς Κύριον καὶ κύριον αὐτῶν, πρὸς Ῥοβοὰμ
βασιλέα Ἰούδα, καὶ ἀποκτενοῦσί με, καὶ ἀποστραφήσονται πρὸς Ῥο-