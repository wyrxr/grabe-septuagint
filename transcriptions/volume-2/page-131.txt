ΚΕΦ. Γ΄. Δ΄. ΒΑΣΙΛΕΙΩΝ Γ΄. 607
ἀνέστην τοπρωῒ θηλάσαι τὸν υἱόν μου, καὶ ἐκεῖνος ἦν τεθνηκώς. Καὶ
ἰδοὺ κατενόησα αὐτὸν τοπρωῒ, καὶ ἰδοὺ οὐκ ἦν ὁ υἱός μου ὃν ἔτε-
κον. Καὶ εἶπεν ἡ γυνὴ ἡ ἑτέρα· οὐχί, ἀλλ᾽ ὁ υἱός σου ἐστιν 22
ὁ νεκρός, υἱὸς δὲ ἐμὸς ὁ ζῶν. Ἡ δὲ λαλεῖ, καὶ αὐτὴ ἔλεγεν·
οὐχί, ἀλλ᾽ ὁ υἱός μου ὁ ζῶν, ὁ δὲ υἱός σου ὁ τεθνηκώς· καὶ ἐ-
λάλησαν ἐνώπιον τοῦ βασιλέως. Καὶ εἶπεν ὁ βασιλεὺς αὐταῖς· 23
σὺ λέγεις, οὗτος ὁ υἱός μου ὁ ζῶν, καὶ ὁ υἱὸς ταύτης ὁ τεθνη-
κώς· σὺ δὲ λέγεις· οὐχί, ἀλλ᾽ ὁ υἱός σου ὁ τεθνηκώς, καὶ ὁ υἱ-
ός μου ὁ ζῶν. Καὶ εἶπεν ὁ βασιλεύς, λάβετέ μοι μάχαιραν· καὶ 24
προσήνεγκαν τὴν μάχαιραν ἐνώπιον τοῦ βασιλέως. Καὶ εἶπεν ὁ 25
βασιλεύς· διέλετε τὸ παιδίον τὸ θηλάζον τὸ ζῶν εἰς δύο, καὶ δό-
τε τὸ ἥμισυ αὐτοῦ ταύτῃ, καὶ τὸ ἥμισυ αὐτοῦ ταύτῃ. Καὶ ἀ- 26
πεκρίθη ἡ γυνὴ ἧς ὁ υἱὸς ἦν ὁ ζῶν, καὶ εἶπε πρὸς τὸν βασιλέα·
ὅτι ἐταράχθη ἡ μήτρα αὐτῆς ἐπὶ τῷ υἱῷ αὐτῆς, καὶ εἶπεν· ἐν ἐ-
μοὶ κύριε, δότε αὐτῇ τὸ παιδίον τὸ ζῶν, καὶ θανάτῳ μὴ θανα-
τώσητε αὐτό. Καὶ αὕτη εἶπε· μήτε ἐμοί, μήτε αὐτῇ ἔστω, διέλε- 27
τε αὐτό. Καὶ ἀπεκρίθη ὁ βασιλεύς, καὶ εἶπε· δότε αὐτῇ τὸ παι-
δίον τὸ ζῶν τῇ εἰπούσῃ, δότε αὐτῇ αὐτό, καὶ θανάτῳ μὴ θανα-
τώσητε αὐτό· αὕτη ἡ μήτηρ αὐτοῦ. Καὶ ἤκουσαν πᾶς Ἰσραὴλ 28
τὸ κρίμα τοῦτ᾽ ὃ ἔκρινεν ὁ βασιλεύς, καὶ ἐφοβήθησαν ἀπὸ προ-
σώπου τοῦ βασιλέως, ὅτι εἶδον ὅτι φρόνησις Θεοῦ ἐν αὐτῷ τοῦ
ποιεῖν δικαίωμα.

ΚΕΦ. Δ΄. IV.

ΚΑΙ ἦν ὁ βασιλεὺς Σαλωμὼν βασιλεύων ἐπὶ Ἰσραήλ. 1
Καὶ οὗτοι οἱ ἄρχοντες οἱ ἦσαν αὐτῷ· Ἀζαρίας υἱὸς Σαδὼκ, ὁ 2
ἱερεύς· Ἐλιαρὲφ καὶ Ἀχία υἱὸς Σεισὰ, γραμματεῖς· καὶ Ἰωσα- 3
φὰτ υἱὸς Ἀχιλουδ, ἀναμνήσκων· καὶ Βαναίας υἱὸς Ἰωαδαὲ ἐπὶ 4
τῆς στρατείας· καὶ Σαδὼκ καὶ Ἀβιάθας, ἱερεῖς· καὶ Ἀζαρίας 5
υἱὸς Νάθαν ἐπὶ τῶν καθεσταμένων· καὶ Ζαββοὺδ υἱὸς Νάθαν ἱε-
ρεύς, ἑταῖρος τοῦ βασιλέως· καὶ Ἀχισὰρ ἦν οἰκονόμος, καὶ Ἡ- 6
λιάκ ὁ οἰκονόμος· καὶ Ἐλιὰβ υἱὸς Σαρὰτ ἐπὶ τῆς πατριᾶς· καὶ
Ἀδωνιρὰμ υἱὸς Ἀβδὼ ἐπὶ τῶν φόρων. Καὶ τῷ Σαλωμὼν δώδεκα 7
καθεσταμένοι ἐπὶ πάντα Ἰσραήλ, χορηγεῖν τῷ βασιλεῖ καὶ τῷ οἴ-
κῳ αὐτοῦ· μῆνα ἕν ἐν τῷ ἐνιαυτῷ ἐγίνετο ἐπὶ τὸν ἕνα χορηγεῖν.