580 Β Α Σ Ι Λ Ε Ι Ω Ν Β΄. ΚΕΦ. ΙΗ΄.
7 μῷ Ἐφραίμ. Καὶ ἔπταισεν ἐκεῖ (πᾶς) ὁ λαὸς Ἰσραὴλ ἐνώπιον
τῶν παίδων Δαυΐδ, καὶ ἐγένετο ἡ θραῦσις μεγάλη ἐν τῇ ἡμέρᾳ
8 ἐκείνῃ, εἴκοσι χιλιάδες ἀνδρῶν. Καὶ ἐγένετο ἐκεῖ ὁ πόλεμος διε-
σπαρμένος ἐπὶ πρόσωπον πάσης τῆς γῆς. Καὶ ἐπλεόνασεν ὁ δρυ-
μὸς τοῦ καταφαγεῖν ἐκ τοῦ λαοῦ ὑπὲρ οὓς κατέφαγεν ἡ μάχαιρα
9 ἐν τῇ ἡμέρᾳ ἐκείνῃ. Καὶ συνήντησεν Ἀβεσσαλὼμ ἐνώπιον τῶν παί-
δων Δαυΐδ· καὶ Ἀβεσσαλὼμ ἐπιβεβηκὼς ἐπὶ τοῦ ἡμιόνου αὐτοῦ,
καὶ εἰσῆλθεν ὁ ἡμίονος ὑπὸ τὸ δάσος τῆς δρυὸς τῆς μεγάλης,
καὶ περιεπλάκη ἡ κεφαλὴ αὐτοῦ ἐν τῇ δρυΐ, καὶ ἐκρεμάσθη ἀναμέσον
τοῦ οὐρανοῦ καὶ ἀναμέσον τῆς γῆς, καὶ ὁ ἡμίονος ὁ ὑποκάτω αὐτοῦ,
10 παρῆλθε. Καὶ ἴδεν ἀνὴρ εἷς, καὶ ἀνήγγειλε τῷ Ἰωάβ, καὶ εἶπεν· Ἰδοὺ
11 ἑώρακα τὸν Ἀβεσσαλὼμ κρεμάμενον ἐν τῇ δρυΐ. Καὶ εἶπεν Ἰωὰβ τῷ
ἀνδρὶ τῷ ἀγγέλλοντι αὐτῷ· καὶ ἰδοὺ ἑώρακας· τί ὅτι οὐκ ἐπάτα-
ξας αὐτὸν ἐκεῖ εἰς τὴν γῆν; καὶ ἐγὼ ἂν ἐδεδώκειν σοι δέκα ἀρ-
12 γυρίου καὶ παραζώνην μίαν. Εἶπε δὲ ἀνὴρ πρὸς Ἰωάβ· καὶ ἐγὼ
εἰμι, ἵστημι ἐπὶ τὰς χεῖράς μου χιλίους σίκλους ἀργυρίου, οὐ μὴ
ἐπιβάλω τὴν χεῖρά μου ἐπὶ τὸν υἱὸν τοῦ βασιλέως, ὅτι ἐν τοῖς ὠ-
σὶν ἡμῶν ἐνετείλατο ὁ βασιλεύς σοι, καὶ τῷ Ἀβεσσαί, καὶ τῷ Ἐθ-
13 θεί, λέγων· φυλάξατέ μοι τὸ παιδάριον, τὸν Ἀβεσσαλώμ, μὴ ποι-
ῆσαι ἐν τῇ ψυχῇ αὐτοῦ ἄδικον. Καὶ πᾶς λόγος οὐ λήσεται ἀπὸ
14 τοῦ βασιλέως, καὶ σὺ στήσῃ ἐξεναντίας. Καὶ εἶπεν Ἰωὰβ τοῦ-
το ἐγὼ ἄρξομαι ἐνώπιόν σου. Καὶ ἔλαβεν Ἰωὰβ τρία βέλη ἐν τῇ
χειρὶ αὐτοῦ, καὶ ἐνέπηξεν αὐτὰ εἰς τὴν καρδίαν Ἀβεσσαλώμ, ἔτι
15 αὐτοῦ ζῶντος ἐν τῇ καρδίᾳ τῆς δρυός. Καὶ ἐκύκλωσαν δέκα παι-
δάρια αἴροντα τὰ σκεύη Ἰωάβ, καὶ ἐπάταξαν τὸν Ἀβεσσαλώμ,
16 καὶ ἐθανάτωσαν αὐτόν. Καὶ ἐσάλπισεν Ἰωὰβ ἐν κερατίνῃ, καὶ
ἀπέστρεψεν ὁ λαὸς τοῦ μὴ διώκειν ὀπίσω Ἰσραὴλ, ἔτι ἐφείδετο
17 Ἰωὰβ τοῦ λαοῦ. Καὶ ἔλαβε τὸν Ἀβεσσαλώμ, καὶ ἔῤῥιψεν αὐτὸν
εἰς χάσμα μέγα ἐν τῷ δρυμῷ εἰς τὸν βόθυνον τὸν μέγαν, καὶ
ἐστήλωσεν ἐπ᾿ αὐτὸν σωρὸν λίθων μέγαν σφόδρα. Καὶ πᾶς Ἰσ-
18 ραὴλ ἔφυγεν ἀνὴρ εἰς τὸ σκήνωμα αὐτοῦ. Καὶ Ἀβεσσαλὼμ ἔτι
ζῶν ἔλαβε, καὶ ἐστήλωσεν αὐτῷ (λαβεῖν) τὴν στήλωσιν τὴν ἐν τῇ
κοιλάδι τοῦ βασιλέως, (ὡς) ὅτι εἶπεν· οὐκ ἔστι μοι υἱὸς ἕνεκεν
τοῦ ἀναμνῆσαι τὸ ὄνομά μου· καὶ ἐκάλεσε τὴν στήλην ἐπὶ τῷ ὀνό-
ματι αὐτοῦ, καὶ ἐκάλεσε τὴν στήλην, Χεὶρ Ἀβεσσαλὼμ ἕως τῆς
19 ἡμέρας ταύτης. Καὶ Ἀχιμάας υἱὸς Σαδὼκ εἶπε· δράμω δὴ, καὶ