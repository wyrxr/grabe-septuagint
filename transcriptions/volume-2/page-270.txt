746 ΠΑΡΑΛΕΙΠΟΜΕΝΩΝ ΚΕΦ. ΙΖ'. ΙΗ'.
24 σον καθὼς ἐλάλησας, καὶ πιστωθήτω, καὶ μεγαλυνθήτω τὸ ὄνο-
μα σου ἕως αἰῶνος, λεγόντων· Κύριε, Κύριε παντοκράτωρ, ὁ Θεὸς
Ἰσραήλ, καὶ ὁ οἶκος Δαυὶδ παιδός σου ἀνωρθωμένος ἐναντίον σου.
25 Ὅτι σὺ, Κύριε, ἤνοιξας τὸ οὖς τοῦ παιδός σου τοῦ οἰκοδομῆσαι
αὐτῷ οἶκον, διὰ τοῦτο εὗρεν ὁ παῖς σου τοῦ προσεύξασθαι κατὰ
26 πρόσωπόν σου. Καὶ νῦν, Κύριε, σὺ εἶ αὐτὸς ὁ Θεός, καὶ ἐλάλησας
27 ἐπὶ τὸν δοῦλόν σου τὰ ἀγαθὰ ταῦτα. Καὶ νῦν ἤρξω τοῦ εὐλο-
γῆσαι τὸν οἶκον τοῦ παιδός σου, τοῦ εἶναι εἰς τὸν αἰῶνα ἐναντίον
σου· ὅτι σὺ, Κύριε, εὐλόγησας, καὶ εὐλόγησον εἰς τὸν αἰῶνα.

ΚΕΦ. ΙΗ'. XVIII.

1 ΚΑΙ ἐγένετο μετὰ ταῦτα, καὶ ἐπάταξε Δαυὶδ τοὺς ἀλλοφύ-
λους, καὶ ἐτροπώσατο αὐτούς, καὶ ἔλαβε τὴν Γὲθ, καὶ τὰς χώ-
2 ρας αὐτῆς ἐκ χειρὸς ἀλλοφύλων. Καὶ ἐπάταξε τὴν Μωὰβ, καὶ
3 ἦσαν Μωαβῖται παῖδες τῷ Δαυὶδ φέροντες δῶρα. Καὶ ἐπάταξε
Δαυὶδ τὸν Ἀδρααζὰρ βασιλέα Σουβὰ Ἡμὰθ, πορευομένου αὐτοῦ
4 ἐπιστῆσαι χεῖρα αὐτοῦ ἐπὶ ποταμὸν Εὐφράτην. Καὶ προκατελά-
βετο Δαυὶδ αὐτῷ χίλια ἅρματα, καὶ ἑπτὰ χιλιάδας ἵππων, καὶ
εἴκοσι χιλιάδας ἀνδρῶν πεζῶν. Καὶ παρέλυσε Δαυὶδ πάντα τὰ
5 ἅρματα, καὶ ὑπελείπετο ἐξ αὐτῶν ἑκατὸν ἅρματα. Καὶ ἦλθε Σύ-
ρος ἐκ Δαμασκοῦ βοηθῆσαι Ἀδρααζὰρ βασιλεῖ Σουβὰ, καὶ ἐπά-
6 ταξε Δαυὶδ ἐν τῷ Σύρῳ εἴκοσι καὶ δύο χιλιάδας ἀνδρῶν. Καὶ ἔθε-
το Δαυὶδ φρουρὰν ἐν Συρίᾳ τῇ κατὰ Δαμασκὸν, καὶ ἦσαν τῷ Δαυὶδ
εἰς παῖδας φέροντας δῶρα. Καὶ ἔσωζε Κύριος τὸν Δαυὶδ ἐν πᾶσιν
7 οἷς ἐπορεύετο. Καὶ ἔλαβε Δαυὶδ τοὺς κλοιοὺς τοὺς χρυσοὺς οἳ ἦσαν
ἐπὶ τοὺς παῖδας Ἀδρααζὰρ, καὶ ἤνεγκεν αὐτοὺς εἰς Ἱερουσαλήμ.
8 Καὶ ἐκ τῆς Ματεβὴθ, καὶ ἐκ τῶν ἐκλεκτῶν πόλεων τῶν Ἀδραα-
ζὰρ ἔλαβε Δαυὶδ χαλκὸν πολὺν σφόδρα· ἐξ αὐτοῦ ἐποίησε Σαλω-
μὼν τὴν θάλασσαν τὴν χαλκῆν, καὶ τοὺς στύλους, καὶ τὰ σκεύη
9 τὰ χαλκᾶ. Καὶ ἤκουσε Θοοῦ βασιλεὺς Ἡμὰθ, ὅτι ἐπάταξε Δαυὶδ
10 τὴν πᾶσαν δύναμιν Ἀδρααζὰρ βασιλέως Σουβὰ· καὶ ἀπέστειλε τὸν
Ἀδουρὰμ υἱὸν αὐτοῦ πρὸς τὸν βασιλέα Δαυὶδ, τοῦ ἐρωτῆσαι αὐ-
τὸν τὰ εἰς εἰρήνην, καὶ τοῦ εὐλογῆσαι αὐτὸν ὑπὲρ οὗ ἐπολέμησε
τὸν Ἀδρααζὰρ, καὶ ἐπάταξεν αὐτὸν, ὅτι ἀνὴρ πολέμιος Θοοῦ ἦν
τῷ Ἀδρααζὰρ· καὶ πάντα τὰ σκεύη χρυσᾶ, καὶ ἀργυρᾶ, καὶ χαλ-