ΒΑΣΙΛΕΙΩΝ Δʹ. 711
ΚΕΦ. ΚΔ. XXIV.
ΕΝ ταῖς ἡμέραις αὐτοῦ ἀνέβη Ναβουχοδονόσορ βασιλεὺς 1
Βαβυλῶνος, καὶ ἐγενήθη αὐτῷ Ἰωακεὶμ δοῦλος τρία ἔτη, καὶ
ἐπέστρεψε, καὶ ἠθέτησεν ἐν αὐτῷ. Καὶ ἀπέστειλε Κύριος αὐτῷ 2
τοὺς μονοζώνους τῶν Χαλδαίων, καὶ τοὺς μονοζώνους Συρίας,
καὶ τοὺς μονοζώνους Μωάβ, καὶ τοὺς μονοζώνους υἱῶν Ἀμμών,
καὶ ἐξαπέστειλεν αὐτοὺς ἐν γῇ Ἰούδα, τοῦ κατισχῦσαι κατὰ
τὸν λόγον Κυρίου, ὃν ἐλάλησεν ἐν χειρὶ τῶν δούλων αὐτοῦ,
τῶν προφητῶν. Πλὴν ἐπὶ τὸν θυμὸν Κυρίου ἦν ἐν τῷ Ἰούδα, 3
ἀποστῆσαι αὐτὸν ἀπὸ προσώπου αὐτοῦ ἐν ἁμαρτίαις Μανασσῆ
κατὰ πάντα ὅσα ἐποίησε. Καί γε αἷμα ἀθῶον ἐξέχεε, καὶ ἐ- 4
πλήσε τὴν Ἰερουσαλὴμ αἵματος ἀθώου, καὶ οὐκ ἠθέλησε Κύριο
ἰλασθῆναι. Καὶ τὰ λοιπὰ τῶν λόγων Ἰωακείμ, καὶ πάντα ὅσα 5
ἐποίησεν, οὐκ ἰδοὺ ταῦτα γεγραμμένα ἐπὶ βιβλίῳ λόγων τῶν
ἡμερῶν τοῖς βασιλεῦσιν Ἰούδα; Καὶ ἐκοιμήθη Ἰωακεὶμ μετὰ 6
τῶν πατέρων αὐτοῦ, καὶ ἐβασίλευσεν Ἰωαχεὶν υἱὸς αὐτοῦ ἀν-
τ᾽ αὐτοῦ. Καὶ οὐ προσέθετο ἔτι βασιλεὺς Αἰγύπτου ἐξελθεῖν ἐκ 7
γῆς αὐτοῦ, ὅτι ἔλαβε βασιλεὺς Βαβυλῶνος ἀπὸ τοῦ χειμάρρου
Αἰγύπτου ἕως τοῦ ποταμοῦ Εὐφράτου πάντα ὅσα ἦν τοῦ βα-
σιλέως Αἰγύπτου. Υἱὸς ὀκτωκαίδεκα ἐτῶν Ἰωαχεὶν ἐν τῷ βα- 8
σιλεύειν αὐτόν, καὶ τρίμηνον ἐβασίλευσεν ἐν Ἱερουσαλήμ, καὶ
ὄνομα τῇ μητρὶ αὐτοῦ Νάσθα, θυγάτηρ Ἑλλαναθάν, ἐξ Ἱερου-
σαλήμ. Καὶ ἐποίησε τὸ πονηρὸν ἐν ὀφθαλμοῖς Κυρίου, κατὰ 9
πάντα ὅσα ἐποίησεν ὁ πατὴρ αὐτοῦ. Ἐν τῷ καιρῷ ἐκείνῳ ἀ- 10
νέβη Ναβουχοδονόσορ βασιλεὺς Βαβυλῶνος εἰς Ἱερουσαλήμ, καὶ
ἦλθεν ἡ πόλις ἐν περιοχῇ· καὶ εἰσῆλθε Ναβουχοδονόσορ ὁ βα- 11
σιλεὺς Βαβυλῶνος εἰς τὴν πόλιν, καὶ οἱ παῖδες αὐτοῦ ἐπολιόρ-
κουν (τὴν) ἐπ᾽ αὐτήν. Καὶ ἐξῆλθεν Ἰωαχεὶν βασιλεὺς Ἰούδα 12
ἐπὶ βασιλέα Βαβυλῶνος, αὐτὸς καὶ οἱ παῖδες αὐτοῦ, καὶ ἡ μή-
τηρ αὐτοῦ, καὶ οἱ ἄρχοντες αὐτοῦ, καὶ εὐνοῦχοι αὐτοῦ, καὶ
ἔλαβεν αὐτὸν βασιλεὺς Βαβυλῶνος ἐν ἔτει ὀγδόῳ τῆς βασιλείας
αὐτοῦ. Καὶ ἐξήνεγκεν ἐκεῖθεν πάντας τοὺς θησαυροὺς οἴκου 13
Κυρίου, καὶ τοὺς θησαυροὺς οἴκου τοῦ βασιλέως, καὶ συνέκοψε
πάντα τὰ σκεύη τὰ χρυσᾶ, ἃ ἐποίησε Σαλωμὼν βασιλεὺς