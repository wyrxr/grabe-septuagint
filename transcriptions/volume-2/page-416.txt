892 Ι Ω Β. ΚΕΦ. Α΄.
11 εὐλόγησας, καὶ τὰ κτήνη αὑτοῦ πολλὰ ἐποίησας ἐπὶ τῆς γῆς. Ἀλ-
    λὰ ἀπόστειλον τὴν χεῖρά σου, καὶ ἆψαι πάντων ὧν ἔχει· εἰ μὴν εἰς
    πρόσωπόν σου σὲ εὐλογήσει. Καὶ εἶπεν ὁ Κύριος τῷ διαβόλῳ· ἰδοὺ
    πάντα ὅσα ἐστὶν αὐτῷ, ἐν τῇ χειρί σου δίδωμι, ἀλλὰ αὐτοῦ μὴ
13 ἅψῃ. Καὶ ἐξῆλθεν ὁ διάβολος ἀπὸ προσώπου Κυρίου. Καὶ ἐγένε-
    το ὡς ἡ ἡμέρα αὕτη, καὶ οἱ υἱοὶ τοῦ Ἰώβ, καὶ αἱ θυγατέρες αὐ-
    τοῦ ἤσθιον καὶ ἔπινον οἶνον ἐν τῇ οἰκίᾳ τοῦ ἀδελφοῦ αὐτῶν τοῦ
14 πρεσβυτέρου. Καὶ ἰδοὺ ἄγγελος ἦλθε πρὸς Ἰώβ, καὶ εἶπεν αὐτῷ·
    τὰ ζεύγη τῶν βοῶν ἠροτρία, καὶ αἱ θήλειαι ὄνοι ἐβόσκοντο ἐχόμε-
15 ναι αὐτῶν· καὶ ἐλθόντες οἱ αἰχμαλωτεύοντες ᾐχμαλώτευσαν αὐ-
    τοὺς, καὶ τοὺς παῖδας ἐπάταξαν ἐν στόματι μαχαίρας· καὶ ἐσώ-
16 θην ἐγὼ μόνος, καὶ ἦλθον τοῦ ἀπαγγεῖλαί σοι. Ἔτι τούτου λα-
    λοῦντος, ἦλθεν ἕτερος ἄγγελος πρὸς Ἰώβ, καὶ εἶπεν αὐτῷ· πῦρ
    Θεοῦ ἔπεσεν ἐκ τοῦ οὐρανοῦ (ἐπὶ τὴν γῆν), καὶ κατέκαυσε τὰ πρό-
    βατα, καὶ τοὺς ποιμένας κατέφαγεν ὁμοίως· καὶ ἐσώθην ἐγὼ μό-
17 νος, καὶ ἦλθον τοῦ ἀπαγγεῖλαί σοι. Ἔτι τούτου λαλοῦντος, ἕτερος
    ἄγγελος ἔρχεται πρὸς Ἰώβ, καὶ λέγει αὐτῷ· οἱ ἱππεῖς ἐποίησαν
    ἡμῖν ἀρχὰς τρεῖς, καὶ ἐκύκλωσαν τὰς καμήλους, καὶ ᾐχμαλώτευ-
    σαν αὐτὰς, καὶ τοὺς παῖδας ἀπέκτειναν ἐν μαχαίραις· καὶ ἐσώθην
18 ἐγὼ μόνος, καὶ ἦλθον τοῦ ἀπαγγεῖλαί σοι. Ἔτι τούτου λαλοῦντος,
    ἄλλος ἄγγελος ἔρχεται πρὸς Ἰώβ, λέγων· τῶν υἱῶν σου καὶ τῶν
    θυγατέρων σου ἐσθιόντων καὶ πινόντων οἶνον παρὰ (τῷ υἱῷ σου)
19 τῷ ἀδελφῷ αὐτῶν τῷ πρεσβυτέρῳ, ἐξαίφνης πνεῦμα μέγα ἦλθεν ἀπὸ
    τῆς ἐρήμου, καὶ ἥψατο τῶν τεσσάρων γωνιῶν τῆς οἰκίας, καὶ ἔπε-
    σεν ἡ οἰκία ἐπὶ τὰ παιδία σου, καὶ ἐτελεύτησαν· καὶ ἐσώθην ἐγὼ
20 μόνος, καὶ ἦλθον τοῦ ἀπαγγεῖλαί σοι. Οὕτως (ἀκούσας) Ἰὼβ ἀνα-
    στὰς διέρρηξε τὰ ἱμάτια αὐτοῦ, καὶ ἐκείρατο τὴν κόμην τῆς κε-
    φαλῆς αὐτοῦ, (καὶ κατεπάσατο γῆν ἐπὶ τῆς κεφαλῆς αὐτοῦ,) καὶ
21 πεσὼν χαμαὶ προσεκύνησε (τῷ Κυρίῳ), καὶ εἶπεν· αὐτὸς γυμνὸς
    ἐξῆλθον ἐκ κοιλίας μητρός μου, γυμνὸς καὶ ἀπελεύσομαι ἐκεῖ· ὁ
    Κύριος ἔδωκεν, ὁ Κύριος ἀφείλατο· ὡς τῷ Κυρίῳ ἔδοξεν, οὕτω
    καὶ ἐγένετο· εἴη τὸ ὄνομα Κυρίου εὐλογημένον (εἰς τοὺς αἰῶνας).
22 Ἐν τούτοις πᾶσι τοῖς συμβεβηκόσιν αὐτῷ οὐχ ἥμαρτεν Ἰὼβ οὐδὲν
    ἔναντι Κυρίου, (οὐδὲ ἐν τοῖς χείλεσιν αὐτοῦ)· καὶ οὐκ ἔδωκεν ἀφρο-
    σύνην τῷ Θεῷ.