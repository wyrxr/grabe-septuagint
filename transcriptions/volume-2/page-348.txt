824 ΠΑΡΑΛΕΙΠΟΜΕΝΩΝ ΚΕΦ. ΛΔʹ. ΛΕʹ.
ἐπὶ βασιλέα Ἰούδα τὸν ἀποστείλαντα ὑμᾶς τοῦ ζητῆσαι τὸν Κύ-
ριον, οὕτως ἐρεῖτε αὐτῷ· οὕτως λέγει Κύριος ὁ Θεὸς Ἰσραήλ·
27 τοὺς λόγους οὓς ἤκουσας, καὶ ἐνετράπη ἡ καρδία σου, καὶ ἐτα-
πεινώθης ἀπὸ προσώπου μου ἐν τῷ ἀκοῦσαί σε τοὺς λόγους μου
ἐπὶ τὸν τόπον τοῦτον, καὶ ἐπὶ τοὺς κατοικοῦντας αὐτόν, καὶ ἐτα-
πεινώθης ἐναντίον ἐμοῦ, καὶ διέρρηξας τὰ ἱμάτιά σου, καὶ ἔκλαυ-
28 σας κατεναντίον ἐμοῦ, καὶ ἐγὼ ἤκουσα, φησὶ Κύριος. Ἰδοὺ προσ-
τίθημί σε πρὸς τοὺς πατέρας σου, καὶ προστεθήσῃ πρὸς τὰ μνή-
ματά σου ἐν εἰρήνῃ, καὶ οὐκ ὄψονται οἱ ὀφθαλμοί σου ἐν πᾶσι τοῖς
κακοῖς οἷς ἐγὼ ἐπάγω ἐπὶ τὸν τόπον τοῦτον, καὶ ἐπὶ τοὺς κατ-
29 οικοῦντας αὐτόν. καὶ ἀπέδωκαν τῷ βασιλεῖ λόγον· καὶ ἀπέστειλεν
ὁ βασιλεύς, καὶ συνήγαγε τοὺς πρεσβυτέρους Ἰούδα καὶ Ἱερουσα-
30 λήμ. Καὶ ἀνέβη ὁ βασιλεύς Ἰούδα εἰς οἶκον Κυρίου, καὶ πᾶς Ἰού-
δα, καὶ οἱ κατοικοῦντες Ἱερουσαλήμ, καὶ οἱ ἱερεῖς καὶ οἱ Λευῖται,
καὶ πᾶς ὁ λαὸς ἀπὸ μεγάλου ἕως μικροῦ, καὶ ἀνέγνω ἐν ὠσὶν αὐ-
τῶν πάντας λόγους βιβλίου τῆς διαθήκης τοῦ εὑρεθέντος ἐν οἴκῳ
31 Κυρίου. Καὶ ἔστη ὁ βασιλεὺς ἐπὶ τὸν στύλον, καὶ διέθετο διαθή-
κην ἐναντίον Κυρίου, τοῦ πορευθῆναι ἐνώπιον Κυρίου, τοῦ φυλάσ-
σειν τὰς ἐντολὰς αὐτοῦ, καὶ μαρτύρια αὐτοῦ, καὶ τὰ προστάγματα
αὐτοῦ ἐν ὅλῃ καρδίᾳ, καὶ ἐν ὅλῃ ψυχῇ, ὥς τε ποιεῖν τοὺς λόγους
32 τῆς διαθήκης τοὺς ἐγγεγραμμένους ἐπὶ τῷ βιβλίῳ τούτῳ. Καὶ
ἔστησε πάντας τοὺς εὑρεθέντας ἐν Ἱερουσαλὴμ καὶ Βενιαμείν, καὶ
ἐποίησαν οἱ κατοικοῦντες εἰς Ἱερουσαλὴμ διαθήκην ἐν οἴκῳ Κυρίου
33 Θεοῦ πατέρων ἑαυτῶν. Καὶ περιεῖλεν Ἰωσίας τὰ πάντα βδελύγ-
ματα ἐκ πάσης τῆς γῆς, ἧς ἦν υἱῶν Ἰσραήλ, καὶ ἐποίησε πάντας
τοὺς εὑρεθέντας ἐν Ἱερουσαλὴμ καὶ ἐν Ἰσραήλ, τοῦ δουλεύειν Κυ-
ρίῳ Θεῷ ἑαυτῶν πάσας τὰς ἡμέρας ἑαυτοῦ, οὐκ ἐξέκλινεν ἀπὸ
ὄπισθεν Κυρίου Θεοῦ πατέρων ἑαυτοῦ.

ΚΕΦ. ΛΕʹ. XXXV.

1 ΚΑΙ ἐποίησεν Ἰωσίας τὸ Φασὲκ τῷ Κυρίῳ Θεῷ ἑαυτοῦ, καὶ
ἔθυσαν τὸ Φασὲκ τῇ τεσσαρεσκαιδεκάτῃ τοῦ μηνὸς τοῦ πρώτου.
2 Καὶ ἔστησε τοὺς ἱερεῖς ἐπὶ τὰς φυλακὰς ἑαυτῶν, καὶ κατίσχυσεν
3 αὐτοὺς εἰς τὰ ἔργα οἴκου Κυρίου. Καὶ εἶπε τοῖς Λευίταις τοῖς
δυνατοῖς ἐν παντὶ Ἰσραήλ, τοῦ ἁγιασθῆναι αὐτοὺς τῷ Κυρίῳ. καὶ