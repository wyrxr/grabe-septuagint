ΚΕΦ. ΙΗʹ. ΒΑΣΙΛΕΙΩΝ Δʹ. 699
γους τούτους; οὐχὶ ἐπὶ τοὺς ἄνδρας τοὺς καθημένους ἐπὶ τοῦ τεί-
χους, τοῦ φαγεῖν τὴν κόπρον αὐτῶν, καὶ πιεῖν τὸ οὗρον αὐτῶν
μεθ᾿ ὑμῶν; Καὶ ἔστη Ῥαψάκης, καὶ ἐβόησε φωνῇ μεγάλῃ Ἰου- 28
δαϊστί, καὶ ἐλάλησε, καὶ εἶπεν· ἀκούσατε τοὺς λόγους τοῦ βασι-
λέως τοῦ μεγάλου, βασιλέως Ἀσσυρίων˙ Τάδε λέγει ὁ βασιλεὺς 29
μὴ ἐξαιρέτω ὑμᾶς Ἑζεκίας, ὅτι οὐ μὴ δύνηται ὑμᾶς ἐξελέσθαι ἐκ
χειρός μου˙ Καὶ μὴ ἀπελπιζέτω ὑμᾶς Ἑζεκίας πρὸς Κύριον, λέ- 30
γων· ἐξελούμενος ἐξελεῖται ἡμᾶς Κύριος, οὐ μὴ παραδοθῇ ἡ πόλις
αὕτη ἐν χειρὶ βασιλέως Ἀσσυρίων. Μὴ ἀκούετε Ἑζεκίου, ὅτι τάδε 31
λέγει ὁ βασιλεὺς Ἀσσυρίων· ποιήσατε μετ᾿ ἐμοῦ εὐλογίαν, καὶ ἐ-
ξέλθατε πρὸς μὲ, καὶ πίεται ἀνὴρ τὴν ἄμπελον αὐτοῦ, καὶ ἀνὴρ
τὴν συκῆν αὐτοῦ φάγεται, καὶ πίεται ὕδωρ τοῦ λάκκου αὐτοῦ,
ἕως ἔλθω, καὶ λάβω ὑμᾶς εἰς γῆν ὡς ἡ γῆ ὑμῶν, γῆ σίτου, καὶ οἴ- 32
νου, καὶ ἀμπελώνων, καὶ ἄρτου, γῆ ἐλαίας ἐλαίου, καὶ μέλιτος,
καὶ ζήσετε, καὶ οὐ μὴ ἀποθάνητε, καὶ μὴ ἀκούετε Ἑζεκίου, ὅτι
ἀπατᾷ ὑμᾶς λέγων, Κύριος ῥύσεται ὑμᾶς. Μὴ ῥυόμενοι ἐῤῥύσαν- 33
το οἱ θεοὶ τῶν ἐθνῶν ἕκαστος τὴν ἑαυτοῦ χώραν ἐκ χειρὸς βασι-
λέως Ἀσσυρίων; ποῦ ἐστιν ὁ Θεὸς Αἰμάθ, καὶ Ἀρφάδ; ποῦ ἐ- 34
στιν ὁ Θεὸς Σεφφαρουαΐμ, Ἀνά, καὶ Αὐά; μὴ ἐξεἴλαντο Σαμάρειαν
ἐκ χειρός μου; Τίς ἐν πᾶσι τοῖς θεοῖς τῶν γαιῶν, οἱ ἐξεἴλαντο 35
τὰς γαίας αὐτῶν ἐκ χειρός μου, ὅτι ἐξελεῖται Κύριος τὴν Ἱε-
ρουσαλὴμ ἐκ χειρός μου; Καὶ ἐκώφευσαν, καὶ οὐκ ἀπεκρίθησαν 36
αὐτῷ λόγον, ὅτι ἐντολὴ τοῦ βασιλέως, λέγων, οὐκ ἀποκριθήσεσθε
αὐτῷ. Καὶ εἰσῆλθεν Ἐλιακείμ, υἱὸς Χελκίου, ὁ οἰκονόμος, (ὁ 37
υἱὸς Χελκείου) καὶ Σομνὰς ὁ γραμματεὺς, καὶ Ἰωὰς υἱὸς Ἀσὰφ
ὁ ἀναμιμνήσκων, πρὸς τὸν Ἑζεκίαν, διεῤῥηχότες τὰ ἱμάτια, καὶ
ἀνήγγειλαν αὐτῷ τοὺς λόγους Ῥαψάκου.

ΚΕΦ. ΙΘʹ. ΧΙΧ.

ΚΑΙ ἐγένετο ὡς ἤκουσεν ὁ βασιλεὺς Ἑζεκίας, καὶ διέρρηξε 1
τὰ ἱμάτια ἑαυτοῦ, καὶ περιεβάλετο σάκκον, καὶ εἰσῆλθεν εἰς οἶκον
Κυρίου. Καὶ ἀπέστειλεν Ἐλιακεὶμ τὸν οἰκονόμον, καὶ Σομνὰν 2
τὸν γραμματέα, καὶ τοὺς πρεσβυτέρους τῶν ἱερέων περιβεβλημέ-
νους σάκκους πρὸς Ἡσαΐαν τὸν προφήτην υἱὸν Ἀμμών. καὶ εἶπον 3
πρὸς αὐτόν· τάδε λέγει Ἑζεκίας· ἡμέρα θλίψεως, καὶ ἐλεγμοῦ, καὶ