780 ΠΑΡΑΛΕΙΠΟΜΕΝΩΝ ΚΕΦ. Θʹ.
9 σε ἐπ’ αὐτοὺς εἰς βασιλέα τοῦ ποιῆσαι κρίσιν καὶ δικαιοσύνην. Καὶ
Ἔδωκε τῷ βασιλεῖ ἑκατὸν εἴκοσι τάλαντα χρυσίου, καὶ ἀρώματα
εἰς πλῆθος πολύ, καὶ λίθον τίμιον, καὶ οὐκ ἦν κατὰ τὰ ἀρώματα
10 ἐκεῖνα ἃ ἔδωκε βασίλισσα Σαβὰ τῷ βασιλεῖ Σαλωμών. Καὶ οἱ παῖ-
δες Σαλωμών, καὶ οἱ παῖδες Χειρὰμ ἔφερον χρυσίον τῷ Σαλωμὼν
11 ἐκ Σουφείρ, καὶ ξύλα πεύκινα, καὶ λίθον τίμιον. Καὶ ἐποίησεν δ
βασιλεὺς τὰ ξύλα τὰ πεύκινα ἀναβάσεις τῷ οἴκῳ Κυρίου, καὶ τῷ
οἴκῳ τοῦ βασιλέως, καὶ κιθάρας καὶ νάβλας τοῖς ᾠδοῖς, καὶ οὐκ
12 ὤφθησαν τοιαῦτα ἔμπροσθεν ἐν γῇ Ἰούδα. Καὶ δ βασιλεὺς Σα-
λωμὼν ἔδωκε τῇ βασιλίσσῃ Σαβὰ πάντα τὰ θελήματα αὐτῆς ἃ
ᾔτησεν, ἐκτὸς πάντων ὧν ἤνεγκε τῷ βασιλεῖ Σαλωμὼν, καὶ ἀπ-
13 έστρεψεν εἰς τὴν γῆν ἑαυτῆς. Καὶ ἦν δ σταθμὸς τοῦ χρυσίου τοῦ
ἐνεχθέντος τῷ Σαλωμὼν ἐν ἐνιαυτῷ ἑνί, ἑξακόσια ἑξηκονταὲξ τά-
14 λαντα χρυσίου, πλὴν τῶν ἀνδρῶν τῶν ὑποτεταγμένων, καὶ τῶν
ἐμπορευομένων ὧν ἔφερον· καὶ πάντων τῶν βασιλέων τῆς Ἀρα-
βίας, καὶ σατραπῶν τῆς γῆς, ἔφερον χρυσίον καὶ ἀργύριον τῷ βα-
15 σιλεῖ Σαλωμών. Καὶ ἐποίησεν δ βασιλεὺς Σαλωμὼν διακοσίους
θυρεοὺς χρυσοῦς ἐλατούς, ἑξακόσιοι χρυσοῖ καθαροὶ ἐπῆσαν ἐπὶ
16 τὸν ἕνα θυρεόν· καὶ τριακοσίας ἀσπίδας ἐλατὰς χρυσᾶς, τριακο-
σίων χρυσῶν ἀνεφέρετο ἐπὶ τὴν ἀσπίδα ἑκάστην, καὶ ἔδωκεν αὐ-
17 τὰς δ βασιλεὺς ἐν οἴκῳ τοῦ δρυμοῦ τοῦ Λιβάνου. Καὶ ἐποίησεν δ
βασιλεὺς θρόνον ἐλεφαντίνων ὀδόντων μέγαν, καὶ κατεχρύσωσεν
18 αὐτὸν χρυσίῳ δοκίμῳ· καὶ ἓξ ἀναβαθμοὶ τῷ θρόνῳ ἐνδεδεμένοι
χρυσίῳ, καὶ ἀγκῶνες ἔνθεν καὶ ἔνθεν ἐπὶ τοῦ θρόνου τῆς καθέδρας,
19 καὶ δύο λέοντες ἑστηκότες παρὰ τοὺς ἀγκῶνας, καὶ δώδεκα λέον-
τες ἑστηκότες ἐκεῖ ἐπὶ τῶν ἓξ ἀναβαθμῶν ἔνθεν καὶ ἔνθεν· οὐκ
20 ἐγενήθη οὕτως ἐν πάσῃ βασιλείᾳ· καὶ πάντα τὰ σκεύη τοῦ βασι-
λέως Σαλωμὼν χρυσίου, καὶ πάντα τὰ σκεύη οἴκου δρυμοῦ τοῦ
Λιβάνου χρυσίῳ κατειλημμένα· καὶ οὐκ ἦν ἀργύριον λογιζόμενον ἐν
21 ἡμέραις Σαλωμὼν εἰς οὐθέν· ἔτι ναῦς τῷ βασιλεῖ Σαλωμὼν ἐπο-
ρεύετο εἰς Θαρσεῖς μετὰ τῶν παίδων Χειρὰμ, ἅπαξ διὰ τριῶν
ἐτῶν ἤρχετο πλοῖα ἐκ Θαρσεῖς τῷ βασιλεῖ γέμοντα χρυσίου καὶ
22 ἀργυρίου, καὶ ὀδόντων ἐλεφαντίνων, καὶ πιθήκων. Καὶ ἐμεγαλύν-
θη Σαλωμὼν ὑπὲρ πάντας τοὺς βασιλεῖς, καὶ πλούτῳ, καὶ σοφίᾳ.
23 Καὶ πάντες οἱ βασιλεῖς τῆς γῆς ἐζήτουν τὸ πρόσωπον Σαλωμὼν
ἀκοῦσαι τῆς σοφίας αὐτοῦ, ἧς ἔδωκεν ὁ Θεὸς ἐν καρδίᾳ αὐτοῦ.