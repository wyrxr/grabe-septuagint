ΚΕΦ. ΙΑ΄. ΒΑΣΙΛΕΙΩΝ Β΄. 561
πον καὶ ἐκ τοῦ ὄπισθεν, καὶ ἐπέλεξεν ἐν πάντων νεανιῶν Ἰσραήλ,
καὶ παρετάξαντο ἐξ ἐναντίας Συρίας. Καὶ τὸ κατάλοιπον τοῦ λαοῦ 10
ἔδωκεν ἐν χειρὶ Ἀβισαὶ τοῦ ἀδελφοῦ αὐτοῦ, καὶ παρετάξαντο ἐξ
ἐναντίας υἱῶν Ἀμμών, καὶ εἶπεν· ἐὰν κραταιωθῇ Συρία ὑπὲρ ἐμέ, 11
καὶ ἔσεσθέ μοι εἰς σωτηρίαν· καὶ ἐὰν οἱ υἱοὶ Ἀμμὼν κραταιωθῶσιν
ὑπὲρ σέ, καὶ ἐσόμεθα τοῦ σῶσαί σε. Ἀνδρίζου, καὶ κραταιωθῶμεν 12
ὑπὲρ τοῦ λαοῦ ἡμῶν καὶ περὶ τῶν πόλεων τοῦ Θεοῦ ἡμῶν, καὶ
Κύριος ποιήσει τὸ ἀγαθὸν ἐν ὀφθαλμοῖς αὐτοῦ. Καὶ προσῆλθεν 13
Ἰωὰβ καὶ ὁ λαὸς ὁ μετ᾿ αὐτοῦ εἰς πόλεμον πρὸς Συρίαν, καὶ
ἔφυγον ἀπὸ προσώπου αὐτοῦ Συρία. Καὶ οἱ υἱοὶ Ἀμμὼν εἶδον 14
ὅτι ἔφυγε Συρία, καὶ ἔφυγον ἀπὸ προσώπου Ἀβισαί, καὶ εἰσῆλθαν
εἰς τὴν πόλιν. Καὶ ἀνέστρεψεν Ἰωὰβ ἀπὸ τῶν υἱῶν Ἀμμών,
καὶ παρεγένετο εἰς Ἱερουσαλήμ. Καὶ εἶδε Συρία ὅτι ἔπταισεν ἔμ- 15
προσθεν Ἰσραήλ, καὶ συνήχθησαν ἐπὶ τὸ αὐτό. Καὶ ἀπέστειλεν 16
Ἀδρααζάρ, καὶ συνήγαγε τὴν Συρίαν τὴν ἐκ τοῦ πέραν τοῦ πο-
ταμοῦ, καὶ παρεγένοντο εἰς Αἰλάμ· καὶ Σωβὰκ ἄρχων τῆς δυ-
νάμεως Ἀδρααζὰρ ἔμπροσθεν αὐτῶν. Καὶ ἀπηγγέλθη τῷ Δαυΐδ, 17
καὶ συνήγαγε τὸν πάντα Ἰσραήλ, καὶ διέβη τὸν Ἰορδάνην, καὶ πα-
ρεγένετο εἰς Αἰλάμ. Καὶ παρετάξατο Συρία κατέναντι Δαυΐδ,
καὶ ἐπολέμησαν μετ᾿ αὐτοῦ. Καὶ ἔφυγε Συρία ἀπὸ προσώπου 18
Ἰσραὴλ καὶ ἀνεῖλε Δαυΐδ ἐκ τῆς Συρίας ἑπτακόσια ἅρματα, καὶ
τεσσαράκοντα χιλιάδας ἱππέων· καὶ τὸν Σωβὰκ τὸν ἄρχοντα τῆς
δυνάμεως αὐτοῦ ἐπάταξε, καὶ ἀπέθανεν ἐκεῖ. Καὶ εἶδαν πάν- 19
τες οἱ βασιλεῖς οἱ δοῦλοι Ἀδρααζάρ, ὅτι ἔπταισαν ἔμπροσθεν Ἰσ-
ραήλ, καὶ ηὐτομόλησαν μετὰ Ἰσραήλ, καὶ ἐδούλευσαν αὐτοῖς. Καὶ
ἐφοβήθη Συρία τοῦ σῶσαι ἔτι τοὺς υἱοὺς Ἀμμών.

ΚΕΦ. ΙΑ΄. ΧΙ.

ΚΑΙ ἐγένετο ἐπιστρέψαντος τοῦ ἐνιαυτοῦ εἰς τὸν καιρὸν τῆς 1
ἐξοδίας τῶν βασιλέων, καὶ ἀπέστειλε Δαυΐδ τὸν Ἰωάβ, καὶ τοὺς
παῖδας αὐτοῦ μετ᾿ αὐτοῦ, καὶ τὸν ἅπαντα Ἰσραήλ· καὶ διέφθει-
ραν τοὺς υἱοὺς Ἀμμὼν καὶ ἐκάθισαν ἐπὶ Ῥαββάθ. Καὶ Δαυΐδ
ἐκάθισεν ἐν Ἱερουσαλήμ. Καὶ ἐγένετο πρὸς ἑσπέραν, καὶ ἀνέστη 2
Δαυΐδ ἀπὸ τῆς κοίτης αὐτοῦ, καὶ περιεπάτει ἐπὶ τοῦ δώματος τοῦ
οἴκου τοῦ βασιλέως, καὶ εἶδε γυναῖκα λουομένην ἀπὸ τοῦ δώμα-
(Τόμ. Β΄.)
6