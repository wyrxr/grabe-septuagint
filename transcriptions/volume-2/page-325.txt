ΚΕΦ. ΚΓʹ. ΤΩΝ ΒΑΣΙΛΕΙΩΝ ΙΟΥΔΑ Βʹ. 801
Καὶ κυκλώσουσιν οἱ Λευῖται τὸν βασιλέα κύκλῳ, ἀνδρὸς σκεῦος ἐν 7
χειρὶ αὐτοῦ, καὶ ὁ εἰσπορευόμενος εἰς τὸν οἶκον ἀποθανεῖται, καὶ ἔσον-
ται μετὰ τοῦ βασιλέως, εἰσπορευομένου καὶ ἐκπορευομένου αὐτοῦ.
Καὶ ἐποίησαν οἱ Λευῖται καὶ πᾶς Ἰούδα κατὰ πάντα ὅσα ἐνετείλατο 8
Ἰωδαὲ ὁ ἱερεύς· καὶ ἔλαβον ἕκαστος τοὺς ἄνδρας ἑαυτοῦ ἀπ’ ἀρχῆς
τοῦ σαββάτου ἕως ἐξόδου τοῦ σαββάτου, ὅτι οὐ κατέλυσεν Ἰωδαὲ ὁ ἱε-
ρεὺς τὰς ἐφημερίας. Καὶ ἔδωκεν Ἰωδαὲ τὰς μαχαίρας, καὶ τοὺς θυ- 9
ρεοὺς, καὶ τὰ ὅπλα ἃ ἦν τοῦ βασιλέως Δαυὶδ ἐν οἴκῳ τοῦ Θεοῦ· καὶ 10
ἔζησε πάντα τὸν λαὸν, ἕκαστον ἐν τοῖς ὅπλοις ἑαυτοῦ, ἀπὸ τῆς ὠμίας
τοῦ οἴκου τῆς δεξιᾶς ἕως τῆς ὠμίας τῆς ἀριστερᾶς τοῦ θυσιαστη-
ρίου, καὶ τοῦ οἴκου ἐπὶ τὸν βασιλέα κύκλῳ. Καὶ ἐξήγαγε τὸν 11
υἱὸν τοῦ βασιλέως, καὶ ἔδωκεν ἐπ’ αὐτὸν τὸ βασίλειον, καὶ τὰ μαρ-
τύρια, καὶ ἐβασίλευσαν καὶ ἔχρισαν αὐτὸν Ἰωδαὲ, καὶ οἱ υἱοὶ αὐ-
τοῦ, καὶ εἶπαν· Ζήτω ὁ βασιλεύς. Καὶ ἤκουσε Γοθολία τὴν φω- 12
νὴν τοῦ λαοῦ τῶν τρεχόντων, καὶ ἐξομολογουμένων, καὶ αἰνούν-
των τὸν βασιλέα· καὶ εἰσῆλθε πρὸς τὸν βασιλέα εἰς οἶκον Κυρίου.
Καὶ ἴδε, καὶ ἰδοὺ ὁ βασιλεὺς ἐπὶ τῆς στάσεως αὐτοῦ, καὶ ἐπὶ τῆς 13
εἰσόδου οἱ ἄρχοντες, καὶ αἱ σάλπιγγες, ἄρχοντες περὶ τὸν βασιλέα.
καὶ πᾶς ὁ λαὸς τῆς γῆς ηὐφράνθη, καὶ ἐσάλπισαν ἐν σάλπιγξι,
καὶ οἱ ᾄδοντες ἐν τοῖς ὀργάνοις ᾠδοὶ, καὶ ὑμνοῦντες αἶνον. Καὶ
διέρρηξε Γοθολία τὴν στολὴν ἑαυτῆς, καὶ ἐβόησε, καὶ εἶπεν· ἐπι-
θέμενοι ἐπιτίθεσθε. Καὶ ἐξῆλθεν Ἰωδαὲ ὁ ἱερεὺς, καὶ ἐνετείλατο 14
Ἰωδαὲ ὁ ἱερεὺς τοῖς ἑκατοντάρχοις, καὶ τοῖς ἀρχηγοῖς τῆς δυνά-
μεως, καὶ εἶπεν αὐτοῖς· ἐκβάλετε αὐτὴν ἐκτὸς τοῦ οἴκου, καὶ ἐξέλ-
θετε ὀπίσω αὐτῆς, καὶ ἀποθανέτω μαχαίρᾳ, ὅτι εἶπεν ὁ ἱερεὺς,
μὴ ἀποθανέτω ἐν οἴκῳ Κυρίου. Καὶ ἔδωκαν αὐτῇ ἄνεσιν, καὶ διῆλ- 15
θε διὰ τῆς πύλης τῶν ἵππων τοῦ οἴκου τοῦ βασιλέως, καὶ ἐθα-
νάτωσαν αὐτὴν ἐκεῖ. Καὶ διέθετο Ἰωδαὲ διαθήκην ἀναμέσον αὐ- 16
τοῦ καὶ τοῦ λαοῦ καὶ τοῦ βασιλέως, εἶναι λαὸν τῷ Κυρίῳ. Καὶ 17
εἰσῆλθε πᾶς ὁ λαὸς τῆς γῆς εἰς οἶκον Βάαλ, καὶ κατέσπασαν αὐ-
τὸν καὶ τὰ θυσιαστήρια αὐτοῦ, καὶ τὰ εἴδωλα αὐτοῦ ἐλέπτυναν,
καὶ τὸν Ματθὰν τὸν ἱερέα τῆς Βάαλ ἐθανάτωσαν ἐναντίον τῶν
θυσιαστηρίων αὐτοῦ. Καὶ ἐνεχείρισεν Ἰωδαὲ ὁ ἱερεὺς τὰ ἔργα 18
οἴκου Κυρίου διὰ χειρὸς ἱερέων, καὶ τῶν Λευιτῶν, καὶ ἀνέστησε
τὰς ἐφημερίας τῶν ἱερέων, καὶ τῶν Λευιτῶν, ἃς διέστειλε Δαυὶδ
ἐπὶ τὸν οἶκον Κυρίου, καὶ ἀνενέγκαι ὁλοκαυτώματα τῷ Κυρίῳ,
(Τόμ. Βʹ.) ✠ 21