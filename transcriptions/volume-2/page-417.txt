ΚΕΦ. Βʹ. Ι Ω Β.
ΚΕΦ. Βʹ. ΙΙ.

ΕΓΕΝΕΤΟ δὲ ὡς ἡ ἡμέρα αὕτη, καὶ ἦλθον οἱ ἄγγελοι τοῦ 1
Θεοῦ παραστῆναι ἐναντι Κυρίου˙ Καὶ εἶπεν ὁ Κύριος τῷ διαβόλῳ˙ 2
πόθεν σὺ ἔρχῃ; τότε εἶπεν ὁ διάβολος ἔναντι Κυρίου˙ διαπορευθεὶς
τὴν ὑπ᾽ οὐρανόν, καὶ ἐμπεριπατήσας τὴν σύμπασαν, πάρειμι. Εἶπε 3
δὲ ὁ Κύριος πρὸς τὸν διάβολον˙ προσέσχες οὖν τῷ θεράποντί μου
Ἰώβ; ὅτι οὐκ ἔστι κατ᾽ αὐτὸν τῶν ἐπὶ τῆς γῆς ἄνθρωπος (ὅμοιος
αὐτῷ), ἄμεμπτος, (δίκαιος) ἀληθινός, θεοσεβής, ἀπεχόμενος ἀπὸ
παντὸς κακοῦ, ἔτι δὲ ἔχεται ἀκακίας˙ σὺ δὲ εἶπας τὰ ὑπάρχοντα 4
αὐτοῦ ἀπολέσαι διακενῆς. Ὑπολαβὼν δὲ ὁ διάβολος, εἶπε τῷ Κυ-
ρίῳ˙ δέρμα ὑπὲρ δέρματος, καὶ πάντα ὅσα ὑπάρχει τῷ ἀνθρώπῳ,
δώσει ὑπὲρ τῆς ψυχῆς αὐτοῦ˙ οὐ μὴν δὲ ἀλλὰ ἀποστείλας τὴν χεῖ- 5
ρά σου, ἅψαι τῶν ὀστῶν αὐτοῦ καὶ τῶν σαρκῶν αὐτοῦ, εἰ μὴ εἰς
πρόσωπόν σου σὲ εὐλογήσει. Εἶπε δὲ ὁ Κύριος τῷ διαβόλῳ˙ ἰδοὺ 6
παραδίδωμί σοι αὐτόν˙ μόνον τὴν ψυχὴν αὐτοῦ διαφύλαξον. Ἐξῆλ- 7
θε δὲ ὁ διάβολος ἀπὸ προσώπου τοῦ Κυρίου, καὶ ἔπαισε τὸν Ἰὼβ
ἕλκει πονηρῷ ἀπὸ ποδῶν ἕως κεφαλῆς. Καὶ ἔλαβεν (Ἰὼβ) ἑαυτῷ 8
ὄστρακον, ἵνα ἀποξέῃ τὸν ἰχῶρα αὐτοῦ˙ καὶ αὐτὸς ἐκάθητο ἐπὶ τῆς
κοπρίας ἔξω τῆς πόλεως. Χρόνου δὲ πολλοῦ προβεβηκότος, καὶ εἶ- 9
πεν αὐτῷ ἡ γυνὴ αὐτοῦ˙ μέχρις τίνος καρτερήσεις λέγων˙ ἰδοὺ,
ἀναμενῶ χρόνον ἔτι μικρόν, προσδεχόμενος τὴν ἐλπίδα τῆς σωτη-
ρίας μου. Ἰδοὺ γὰρ ἠφάνισται τὸ μνημόσυνόν σου ἀπὸ τῆς γῆς,
υἱοί σου καὶ θυγατέρες, τῆς ἐμῆς κοιλίας ὠδῖνες καὶ πόνοι, οὓς εἰς
τὸ κενὸν ἐκοπίασα μετὰ μόχθων˙ σὺ δὲ αὐτὸς ἐν σαπρίᾳ σκωλήκων
κάθησαι διανυκτερεύων αἴθριος˙ καὶ ἐγὼ πλανῆτις καὶ λάτρις, τό-
πον ἐκ τόπου περιερχομένη, καὶ οἰκίαν ἐξ οἰκίας, προσδεχομένη
τὸν ἥλιον πότε δύσῃ, ἵνα ἀναπαύσωμαι τῶν μόχθων, καὶ τῶν περι-
εχουσῶν με ὀδυνῶν, αἵ με νῦν συνέχουσιν. Ἀλλ᾽ εἰπόν τι ῥῆμα εἰς
Κύριον καὶ τελεύτα. Ὁ δὲ ἐμβλέψας αὐτῇ εἶπεν˙ (ἵνατί) ὥσπερ 10
μία τῶν ἀφρόνων γυναικῶν (οὕτως) ἐλάλησας. Εἰ τὰ μὲν ἀγαθὰ
ἐδεξάμεθα ἐκ χειρὸς Κυρίου, τὰ δὲ κακὰ οὐχ ὑποίσομεν; ἐν τού-
τοις πᾶσι τοῖς συμβεβηκόσιν αὐτῷ οὐχ ἥμαρτεν Ἰὼβ οὐδὲ ἐν τοῖς
χείλεσιν αὐτοῦ ἐναντίον τοῦ Θεοῦ. Ἀκούσαντες δὲ οἱ τρεῖς φίλοι 11
αὐτοῦ τὰ κακὰ πάντα ταῦτα τὰ ἐπελθόντα αὐτῷ, παρεγένοντο ἑκα-