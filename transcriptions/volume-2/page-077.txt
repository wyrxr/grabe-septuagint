ΚΕΦ. Ε´. ΒΑΣΙΛΕΙΩΝ Β´. 553
ἐν τῇ περιοχῇ, καὶ ἐκλήθη αὕτη ἡ πόλις Δαυίδ. Καὶ ᾠκοδόμη-
σεν αὐτὴν πόλιν κύκλῳ ἀπὸ τῆς ἄκρας, καὶ τὸν οἶκον αὐτοῦ.
Καὶ ἐπορεύετο Δαυίδ πορευόμενος καὶ μεγαλυνόμενος, καὶ Κύριος 10
ὁ Θεὸς ὁ παντοκράτωρ μετ’ αὐτοῦ. Καὶ ἀπέστειλε Χειρὰμ βα- 11
σιλεὺς Τύρου ἀγγέλους πρὸς Δαυίδ, καὶ ξύλα κεδρίνα, καὶ τέκ-
τονας ξύλων, καὶ τέκτονας λίθων τοίχου· καὶ ᾠκοδόμησαν οἶκον
τῷ Δαυίδ. Καὶ ἔγνω Δαυίδ, ὅτι ἡτοίμασεν αὐτὸν Κύριος εἰς βα- 12
σιλέα ἐπὶ Ἰσραήλ, καὶ ὅτι ἐπήρθη ἡ βασιλεία αὐτοῦ διὰ τὸν λα-
ὸν αὐτοῦ Ἰσραήλ. Καὶ ἔλαβε Δαυίδ ἔτι παλλακὰς καὶ γυναῖ- 13
κας ἐξ Ἱερουσαλὴμ μετὰ τὸ ἐλθεῖν αὐτὸν ἐκ Χεβρών· καὶ ἐγέ-
νοντο ἔτι τῷ Δαυίδ υἱοὶ καὶ θυγατέρες. Καὶ ταῦτα τὰ ὀνόματα 14
τῶν γεννηθέντων αὐτῷ ἐν Ἱερουσαλήμ· Σαμμουέ, καὶ Σωβάβ, καὶ
Νάθαν, καὶ Σαλωμών, καὶ Ἰεβάδ, καὶ Ἑλισουέ, καὶ Ναφέχ, καὶ 15
Ἰαφιέ, 16 καὶ Ἐλισαμά, καὶ Ἐλιδαέ, καὶ Ἐλιφαλάθ. Καὶ ἤκου- 17
σαν ἀλλόφυλοι ὅτι κέχρισται Δαυίδ βασιλεὺς ἐπὶ Ἰσραήλ, καὶ ἀ-
νέβησαν πάντες οἱ ἀλλόφυλοι ζητεῖν τὸν Δαυίδ. Καὶ ἤκουσε Δαυίδ
καὶ κατέβη εἰς τὴν περιοχήν. Καὶ οἱ ἀλλόφυλοι παραγίνονται, καὶ 18
συνέπεσαν εἰς τὴν κοιλάδα τῶν Τιτάνων. Καὶ ἠρώτησε Δαυίδ διὰ 19
Κυρίου, λέγων· εἰ ἀναβῶ πρὸς τοὺς ἀλλοφύλους, καὶ παραδώ-
σεις αὐτοὺς εἰς τὰς χεῖράς μου; καὶ εἶπε Κύριος πρὸς Δαυίδ·
ἀνάβαινε, ὅτι παραδιδοὺς παραδώσω τοὺς ἀλλοφύλους εἰς τὰς χει-
ράς σου. Καὶ ἦλθε Δαυίδ ἐκ τῶν ἐπάνω διακοπῶν, καὶ διέκοψε 20
τοὺς ἀλλοφύλους ἐκεῖ, καὶ Δαυίδ εἶπε· διέκοψε Κύριος τοὺς ἐχ-
θρούς μου τοὺς ἀλλοφύλους ἐνώπιον ἐμοῦ, ὡς διακόπτεται ὕδατα·
διὰ τοῦτο ἐκλήθη τὸ ὄνομα τοῦ τόπου ἐκείνου, Ἐπάνω διακοπῶν.
Καὶ καταλιμπάνουσι ἐκεῖ τοὺς θεοὺς αὐτῶν, καὶ ἔλαβε Δαυίδ αὐ- 21
τοὺς, καὶ οἱ ἄνδρες οἱ μετ’ αὐτοῦ. Καὶ προσέθεντο ἔτι ἀλλό-
φυλοι τοῦ ἀναβῆναι καὶ συνέπεσαν ἐν τῇ κοιλάδι τῶν Τιτάνων.
Καὶ ἐπηρώτησε Δαυίδ διὰ Κυρίου· καὶ εἶπε Κύριος· οὐκ ἀναβήσῃ 23
εἰς συνάντησιν αὐτῶν, ἀποστρέφου ἀπ’ αὐτῶν, καὶ περιπεσῇ αὐ-
τοῖς πλησίον τοῦ κλαυθμῶνος. Καὶ ἔσται ἐν τῷ ἀκοῦσαί σε τὴν 24
φωνὴν τοῦ συγκλεισμοῦ τοῦ ἄλσους τοῦ κλαυθμῶνος, τότε κατα-
βήσῃ πρὸς αὐτοὺς, ὅτι τότε ἐξελεύσεται Κύριος ἔμπροσθέν σου κό-
πτειν ἐν τῷ πολέμῳ τῶν ἀλλοφύλων. Καὶ ἐποίησε Δαυίδ καθὼς 25
ἐνετείλατο αὐτῷ Κύριος, καὶ ἐπάταξε τοὺς ἀλλοφύλους ἀπὸ Γα-
βαὼν ἕως τῆς γῆς Γαζηρά.