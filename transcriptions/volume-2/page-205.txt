ΚΕΦ. Ι΄. ΒΑΣΙΛΕΙΩΝ Δ΄. 681
Σαμαρεία, ἕως τοῦ ἀφανίσαι αὐτὸν κατὰ τὸ ῥῆμα Κυρίου, ὃ ἐλά-
λησε πρὸς Ἠλιού. Καὶ συνήθροισεν Ἰηοῦ πάντα τὸν λαόν, καὶ εἶ- 18
πε πρὸς αὐτούς. Ἀχαάβ ἐδούλευσε τῷ Βάαλ ὀλίγα, Ἰηοῦ δουλεύ-
σει αὐτῷ πολλά. Καὶ νῦν πάντες οἱ προφῆται τοῦ Βάαλ, πάντας 19
τοὺς δούλους αὐτοῦ, καὶ τοὺς ἱερεῖς αὐτοῦ καλέσατε πρὸς μέ, ἀ-
νὴρ μὴ ἐπισκεπήτῳ, ὅτι θυσία μεγάλη μοι τῷ Βάαλ· πᾶς ὃς ἂν
ἐπισκεπῇ, οὐ ζήσεται· καὶ Ἰηοῦ ἐποίησεν ἐν πτερνισμῷ, ἵνα ἀπο-
λέσῃ τοὺς δούλους τοῦ Βάαλ. Καὶ εἶπεν Ἰηοῦ· ἁγιάσατε ἱερείαν 20
τῷ Βάαλ. καὶ ἐκήρυξαν· Καὶ ἀπέστειλεν Ἰηοῦ ἐν παντὶ Ἰσραήλ· 21
καὶ ἦλθον πάντες οἱ δοῦλοι τοῦ Βάαλ· οὐ κατελείφθη ἀνὴρ ὃς οὐ
παρεγένετο. Καὶ εἰσῆλθον εἰς τὸν οἶκον τοῦ Βάαλ· καὶ ἐπλήσθη ὁ
οἶκος τοῦ Βάαλ στόμα εἰς στόμα. Καὶ εἶπεν Ἰηοῦ τοῖς ἐπὶ τοῦ 22
Μισθαάλ· ἐξαγάγετε ἔνδυμα ἅπασι τοῖς δούλοις τοῦ Βάαλ. καὶ
ἐξήνεγκεν αὐτοῖς ὁ στολιστής. Καὶ εἰσῆλθεν Ἰηοῦ, καὶ Ἰωναδὰβ 23
υἱὸς Ῥηχὰβ εἰς οἶκον τοῦ Βάαλ, καὶ εἶπε τοῖς δούλοις τοῦ Βάαλ·
ἐρευνήσατε καὶ ἴδετε, εἰ ἔστι μεθ᾽ ὑμῶν τῶν δούλων Κυρίου, ὅτι
ἀλλ᾽ ἢ οἱ δοῦλοι τοῦ Βάαλ μονώτατοι. Καὶ εἰσῆλθε τοῦ ποιῆσαι 24
τὰ θυμιάματα, καὶ τὰ ὁλοκαυτώματα· καὶ Ἰηοῦ ἔταξεν ἑαυτῷ ἔξω
ὀγδοήκοντα ἄνδρας, καὶ εἶπεν· ἀνὴρ ὃς ἂν διασωθῇ ἀπὸ τῶν ἀν-
δρῶν ὧν ἐγὼ ἀνάγω ἐπὶ χεῖρας ὑμῶν, ἡ ψυχὴ αὐτοῦ ἀντὶ τῆς
ψυχῆς αὐτοῦ. Καὶ ἐγένετο ὡς συνετέλεσε ποιῶν τὴν ὁλοκαύτωσιν, 25
καὶ εἶπεν Ἰηοῦ τοῖς παρατρέχουσι, καὶ τοῖς τριστάταις· εἰσελθόν-
τες πατάξατε αὐτούς, ἀνὴρ μὴ ἐξελθέτω ἐξ αὐτῶν. Καὶ ἐπάτα-
ξαν αὐτοὺς ἐν στόματι ῥομφαίας, καὶ ἔῤῥιψαν οἱ παρατρέχοντες,
καὶ οἱ τριστάται. Καὶ ἐπορεύθησαν ἕως πόλεως οἴκου τοῦ Βάαλ.
Καὶ ἐξήνεγκαν τὴν στήλην οἴκου τοῦ Βάαλ, καὶ ἐνέπρησαν αὐτήν. 26
Καὶ κατέσπασαν τὰς στήλας τοῦ Βάαλ, καὶ καθεῖλον τὸν οἶκον τοῦ 27
Βάαλ, καὶ ἔταξαν αὐτὸν εἰς λυτρῶνας ἕως τῆς ἡμέρας ταύτης. Καὶ 28
ἠφάνισεν Ἰηοῦ τὸν Βάαλ ἐξ Ἰσραήλ. Πλὴν τῶν ἁμαρτιῶν Ἱερο- 29
βοὰμ υἱοῦ Ναβὰτ ὃς ἐξήμαρτε τὸν Ἰσραήλ, οὐκ ἀπέστη Ἰηοῦ ἀπὸ
ὀπίσω αὐτῶν· αἱ δαμάλεις αἱ χρυσαῖ αἱ ἐν Βαιθήλ, καὶ ἐν Δάν.
Καὶ εἶπε Κύριος πρὸς Ἰηοῦ· ἀνθ᾽ ὧν ὅσα ἠγάθυνας ποιῆσαι τὸ 30
εὐθὲς ἐν ὀφθαλμοῖς μου, κατὰ πάντα ὅσα ἐν τῇ καρδίᾳ μου ἐποίη-
σας τῷ οἴκῳ Ἀχαάβ, υἱοὶ τέταρτοι καθήσονται σοι ἐπὶ θρόνου Ἰ-
σραήλ. Καὶ Ἰηοῦ οὐκ ἐφύλαξε πορεύεσθαι ἐν νόμῳ Κυρίου Θεοῦ 31
Ἰσραὴλ ἐν ὅλῃ καρδίᾳ αὐτοῦ· οὐκ ἀπέστη ἀπάνωθεν ἁμαρτιῶν