ΚΕΦ. Ηʹ. ΒΑΣΙΛΕΙΩΝ Βʹ. 559
υἱὸς Σαρουΐα ἐπὶ τῆς στρατιᾶς. Καὶ Ἰωσαφὰτ υἱὸς Ἀχιλουδ ἐπὶ
τῶν ὑπομνημάτων. Καὶ Σαδὼκ υἱὸς Ἀχιτὼβ καὶ Ἀχιμέλεχ υἱ- 17
ὸς Ἀβιάθαρ, ἱερεῖς. Καὶ Σραΐας ὁ γραμματεύς. Καὶ Βαναγαΐ- 18
ας υἱὸς Ἰωδαὲ σύμβουλος. Καὶ ὁ Χερεθθεί, καὶ ὁ Φελεθθεί, καὶ
οἱ υἱοὶ Δαυὶδ αὐλάρχαι ἦσαν.

KEΦ. Θʹ. IX.

ΚΑΙ εἶπε Δαυίδ· εἰ ἔστιν ἔτι· ὑπολελειμμένος τῷ οἴκῳ Σα- 1
οὺλ, καὶ ποιήσω μετ᾿ αὐτοῦ ἔλεος ἕνεκεν Ἰωνάθαν; Καὶ ἐκ τοῦ οἴ- 2
κου Σαοὺλ ἦν παῖς, καὶ ὄνομα αὐτῷ Σιβά. καὶ καλοῦσιν αὐτὸν
πρὸς Δαυίδ· Καὶ εἶπε πρὸς αὐτὸν ὁ βασιλεύς· εἰ σὺ εἶ Σιβά;
καὶ εἶπεν· ἐγὼ δοῦλος σός. Καὶ εἶπεν ὁ βασιλεύς· εἰ ὑπολέ- 3
λειπται τῷ οἴκῳ Σαοὺλ ἔτι ἀνήρ, καὶ ποιήσω· μετ᾿ αὐτοῦ ἔλεος
Θεοῦ; καὶ εἶπε Σιβὰ πρὸς τὸν βασιλέα· ἔτι ἐστὶν υἱὸς τῷ Ἰω-
νάθαν πεπληγὼς τοὺς πόδας. Καὶ εἶπεν ὁ βασιλεύς· ποῦ οὗτος; 4
καὶ εἶπε Σιβὰ πρὸς τὸν βασιλέα· ἰδοὺ ἐν οἴκῳ Μαχεὶρ υἱοῦ Ἀ-
μιὴλ, ἐκ τῆς Λοδάβαρ. Καὶ ἀπέστειλεν ὁ βασιλεὺς, καὶ ἔλαβεν 5
αὐτὸν ἐκ τοῦ οἴκου Μαχεὶρ, υἱοῦ Ἀμιὴλ, ἐκ τῆς Λοδάβαρ. Καὶ 6
παραγίνεται Μεμφιβοσθαὶ, υἱὸς Ἰωνάθαν υἱοῦ Σαοὺλ, πρὸς τὸν βα-
σιλέα Δαυίδ, καὶ ἔπεσεν ἐπὶ πρόσωπον αὐτοῦ, καὶ προσεκύνησεν
αὐτῷ· Καὶ εἶπεν αὐτῷ Δαυίδ· Μεμφιβοσθαί; καὶ εἶπεν· ἰδοὺ ὁ
δοῦλός σου. Καὶ εἶπεν αὐτῷ Δαυίδ· μὴ φοβοῦ, ὅτι ποιῶν ποιή- 7
σω ἔλεος μετὰ σοῦ διὰ Ἰωνάθαν τὸν πατέρα σου, καὶ ἀποκατα-
στήσω σοι πάντα ἀγρὸν Σαοὺλ τοῦ πατρός σου, καὶ σὺ φαγῇ
ἄρτον ἐπὶ τῆς τραπέζης μου διαπαντός. Καὶ προσεκύνησε Μεμ- 8
φιβοσθαὶ, καὶ εἶπε· τίς εἰμι ὁ δοῦλός σου, ὅτι ἐπέβλεψας ἐπὶ τὸν
κύνα τὸν τεθνηκότα τὸν ὅμοιον ἐμοί; Καὶ ἐκάλεσεν ὁ βασιλεὺς 9
Σιβὰ τὸ παιδάριον Σαοὺλ, καὶ εἶπε πρὸς αὐτόν· πάντα ὅσα ἐστὶ
τῷ Σαοὺλ καὶ ὅλῳ τῷ οἴκῳ αὐτοῦ, δέδωκα τῷ υἱῷ τοῦ κυρίου
σου. Καὶ ἐργᾷ αὐτῷ τὴν γῆν, σὺ, καὶ οἱ υἱοί σου, καὶ οἱ δοῦ- 10
λοί σου, καὶ εἰσοίσεις τῷ υἱῷ τοῦ Κυρίου σου ἄρτους, καὶ ἔδεται
αὐτούς· καὶ Μεμφιβοσθαὶ υἱὸς τοῦ κυρίου σου φάγεται ἄρτους δια-
παντὸς ἐπὶ τῆς τραπέζης μου. Καὶ τῷ Σιβᾷ ἦσαν πεντεκαίδεκα
υἱοὶ καὶ εἴκοσι δοῦλοι. Καὶ εἶπε Σιβὰ πρὸς τὸν βασιλέα· κατὰ 11
πάντα ὅσα ἐντέταλται ὁ Κύριός μου ὁ βασιλεὺς τῷ δούλῳ αὑ-