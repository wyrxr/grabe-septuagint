714 ΒΑΣΙΛΕΙΩΝ Δ΄. ΚΕΦ. ΚΕ΄.
ἄρχοντος τῆς δυνάμεως τὸν ἐκτάσσοντα τὸν λαὸν τῆς γῆς, καὶ
ἑξήκοντα ἄνδρας τοῦ λαοῦ τῆς γῆς, τοὺς εὑρεθέντας ἐν τῇ πό-
20 λει. Καὶ ἔλαβεν αὐτοὺς Ναβουζαρδὰν ὁ ἀρχιμάγειρος, καὶ ἀ-
21 πήγαγεν αὐτοὺς πρὸς τὸν βασιλέα Βαβυλῶνος εἰς Δεβλαθά. Καὶ
ἔπαισεν αὐτοὺς βασιλεὺς Βαβυλῶνος, καὶ ἐθανάτωσεν αὐτοὺς
ἐν Δεβλαθὰ ἐν γῇ Αἰμάθ, καὶ ἀπῳκίσθη Ἰούδας ἐπάνωθεν τῆς
22 γῆς αὐτοῦ. Καὶ ὁ λαὸς ὁ καταλειφθεὶς ἐν γῇ Ἰούδα, οὓς κα-
τέλιπε Ναβουχοδονόσορ βασιλεὺς Βαβυλῶνος, καὶ κατέστησεν
23 ἐπ᾿ αὐτῶν τὸν Γοδολίαν υἱὸν Ἀχικάμ υἱοῦ Σαφάν. Καὶ ἤκουσαν
πάντες οἱ ἄρχοντες τῆς δυνάμεως, αὐτοί, καὶ οἱ ἄνδρες αὐτῶν,
ὅτι κατέστησε βασιλεὺς Βαβυλῶνος τὸν Γοδολίαν, καὶ ἦλθον
πρὸς Γοδολίαν εἰς Μασσηφᾶ, καὶ Ἰσμαὴλ υἱὸς Ναθανίου, καὶ
Ἰωναν υἱὸς Καρηθ, καὶ Σαραίας υἱὸς Θαναμὰθ ὁ Νετωφαθί-
της, καὶ Ἰεζονίας υἱὸς τοῦ Μαχαθεῖ, αὐτοί, καὶ οἱ ἄνδρες
24 αὐτῶν. Καὶ ὤμοσεν αὐτοῖς Γοδολίας, καὶ τοῖς ἀνδράσιν αὐτῶν,
καὶ εἶπεν αὐτοῖς· μὴ φοβεῖσθε πάροδον τῶν Χαλδαίων, καθί-
σατε ἐν τῇ γῇ, καὶ δουλεύσατε τῷ βασιλεῖ Βαβυλῶνος, καὶ
25 καλῶς ἔσται ὑμῖν. Καὶ ἐγενήθη ἐν τῷ ἑβδόμῳ μηνὶ ἦλθεν Ἰσμαὴλ
υἱὸς Ναθανίου υἱοῦ Ἐλισαμὰ ἐκ τοῦ σπέρματος τῶν βασιλέων,
καὶ δέκα ἄνδρες μετ᾿ αὐτοῦ, καὶ ἐπάταξαν τὸν Γοδολίαν, καὶ
ἀπέθανε, καὶ τοὺς Ἰουδαίους, καὶ τοὺς Χαλδαίους, οἳ ἦσαν με-
26 τ᾿ αὐτοῦ ἐν Μασσηφᾷ. Καὶ ἀνέστη πᾶς ὁ λαὸς ἀπὸ μικροῦ, καὶ ἕως
μεγάλου, καὶ οἱ ἄρχοντες τῶν δυνάμεων, καὶ εἰσῆλθον εἰς Αἴγυ-
27 πτον, ὅτι ἐφοβήθησαν ἀπὸ προσώπου τῶν Χαλδαίων. Καὶ ἐγενήθη
ἐν τῷ τριακοστῷ καὶ ἑβδόμῳ ἔτει τῆς μετοικεσίας τοῦ Ἰωαχεὶν
βασιλέως Ἰούδα, ἐν τῷ δωδεκάτῳ μηνί, ἑβδόμῃ καὶ εἰκάδι τοῦ
μηνός, ὕψωσεν Εὐειλμαρωδὰχ βασιλεὺς Βαβυλῶνος ἐν τῷ ἐνιαυτῷ
τῆς βασιλείας αὐτοῦ τὴν κεφαλὴν Ἰωαχεὶν βασιλέως Ἰούδα, καὶ
28 ἐξήγαγεν αὐτὸν ἐξ οἴκου φυλακῆς αὐτοῦ. Καὶ ἐλάλησε μετ᾿ αὐτοῦ
ἀγαθά, καὶ ἔδωκε τὸν θρόνον αὐτοῦ ἐπάνωθεν τῶν θρόνων τῶν
29 βασιλέων τῶν μετ᾿ αὐτοῦ ἐν Βαβυλῶνι. Καὶ ἠλλοίωσε τὰ ἱμάτια
τῆς φυλακῆς αὐτοῦ, καὶ ἤσθιεν ἄρτον διαπαντὸς ἐνώπιον αὐτοῦ.
30 πάσας τὰς ἡμέρας τῆς ζωῆς αὐτοῦ. Καὶ ἡ ἑστιατορία αὐτοῦ
ἑστιατορία διαπαντὸς ἐδόθη αὐτῷ ἐξ οἴκου τοῦ βασιλέως, λόγον
ἡμέρας ἐν τῇ ἡμέρᾳ αὐτοῦ, πάσας τὰς ἡμέρας τῆς ζωῆς αὐτοῦ.
ΒΑΣΙΛΕΙΩΝ Δ΄.