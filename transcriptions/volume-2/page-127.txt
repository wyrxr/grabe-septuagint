ΚΕΦ. Β'.
ΒΑΣΙΛΕΙΩΝ Γ'
603
λωμῶν, λέγοντες· ὅτι ἔφυγεν Ἰωὰβ εἰς τὴν σκηνὴν τοῦ Κυρίου,
καὶ ἰδοὺ κατέχει τῶν κεράτων τοῦ θυσιαστηρίου. Καὶ ἀπέστειλε
Σαλωμὼν πρὸς Ἰωάβ, λέγων· τί γέγονέ σοι, ὅτι πέφευγας εἰς τὸ
θυσιαστήριον; Καὶ εἶπεν Ἰωάβ· ὅτι ἐφοβήθην ἀπὸ προσώπου σου,
καὶ ἔφυγον πρὸς τὸν Κύριον. Καὶ ἀπέστειλε Σαλωμὼν ὁ βασι-
λεὺς τὸν Βαναίαν υἱὸν Ἰωιαδαέ, λέγων· πορεύου, καὶ ἄνελε αὐ-
τόν, καὶ θάψον αὐτόν. Καὶ ἦλθε Βαναίας υἱὸς Ἰωιαδαὲ πρὸς 30
Ἰωὰβ εἰς τὴν σκηνὴν τοῦ Κυρίου, καὶ εἶπεν αὐτῷ· τάδε λέγει ὁ
βασιλεύς· ἔξελθε. Καὶ εἶπεν Ἰωάβ· οὐκ ἐκπορεύσομαι, ἔτι ὧδε
ἀποθανοῦμαι. Καὶ ἀπέστρεψε Βαναίας υἱὸς Ἰωιαδαέ, καὶ εἶπε
τῷ βασιλεῖ, λέγων· τάδε λελάληκεν Ἰωάβ, καὶ τάδε ἀποκέκρι-
ταί μοι. Καὶ εἶπεν αὐτῷ ὁ βασιλεύς· πορεύου, καὶ ποίησον αὐ- 31
τῷ καθὼς εἴρηκε, καὶ ἄνελε αὐτόν, καὶ θάψεις αὐτόν, καὶ ἐξαρεῖς
σήμερον τὸ αἷμα ὃ δωρεὰν ἐξέχεεν Ἰωὰβ ἀπ᾽ ἐμοῦ, καὶ ἀπὸ τοῦ
οἴκου τοῦ πατρός μου. Καὶ ἀπέστρεψε Κύριος τὸ αἷμα τῆς ἀ- 32
δικίας αὐτοῦ εἰς κεφαλὴν αὐτοῦ, ὡς ἀπήντησε τοῖς δυσὶν ἀνθρώ-
ποις τοῖς δικαίοις καὶ ἀγαθοῖς ὑπὲρ αὐτόν, καὶ ἀπέκτεινεν αὐτοὺς
ἐν ῥομφαίᾳ. Καὶ ὁ πατήρ μου Δαυὶδ οὐκ ἔγνω τὸ αἷμα αὐτῶν,
τὸν Ἀβεννὴρ υἱὸν Νήρ, ἀρχιστράτηγον Ἰσραήλ, καὶ τὸν Ἀμεσσὰ
υἱὸν Ἰεθέρ, ἀρχιστράτηγον Ἰούδα. Καὶ ἐπεστράφη τὰ αἵματα αὐ- 33
τῶν εἰς κεφαλὴν αὐτοῦ, καὶ εἰς τὴν κεφαλὴν τοῦ σπέρματος αὐτοῦ
εἰς τὸν αἰῶνα. Καὶ τῷ Δαυίδ, καὶ τῷ σπέρματι αὐτοῦ, καὶ τῷ
οἴκῳ αὐτοῦ, καὶ τῷ θρόνῳ αὐτοῦ γένοιτο εἰρήνη ἕως αἰῶνος πα-
ρὰ Κυρίου. Καὶ ἀνέβη Βαναίας υἱὸς Ἰωιαδαέ, καὶ ἀπήντησεν (Ἰ- 34
ωιαδὰ) αὐτῷ, καὶ ἐθανάτωσεν αὐτόν, καὶ ἔθαψεν αὐτὸν ἐν τῷ οἴ-
κῳ αὐτοῦ ἐν τῇ ἐρήμῳ. Καὶ ἔδωκεν ὁ βασιλεὺς τὸν Βαναίαν 35
υἱὸν Ἰωιαδαὲ ἀντ᾽ αὐτοῦ ἐπὶ τὴν στρατηγίαν. Καὶ ἡ βασιλεία κα-
τωρθοῦτο ἐν Ἱερουσαλήμ· καὶ Σαδὼκ τὸν ἱερέα ἔδωκεν ὁ βα-
σιλεὺς εἰς ἱερέα πρῶτον ἀντ᾽ Ἀβιάθαρ. Καὶ ἔδωκε Κύριος τῷ
Σαλωμὼν φρόνησιν, καὶ σοφίαν πολλὴν σφόδρα, καὶ πλάτος καρ-
δίας, ὡς ἡ ἄμμος ἡ παρὰ τὴν θάλασσαν. Καὶ ἐπληθύνθη ἡ φρό-
νησις Σαλωμὼν ὑπὲρ τὴν φρόνησιν πάντων ἀρχαίων υἱῶν, καὶ ὑ-
πὲρ πάντας φρονίμους Αἰγύπτου· καὶ ἔλαβε τὴν θυγατέρα Φα-
ραώ, καὶ εἰσήγαγεν αὐτὴν εἰς τὴν πόλιν Δαυὶδ ἕως συντελέσαι
αὐτὸν τὸν οἶκον αὐτοῦ, καὶ τὸν οἶκον Κυρίου ἐν πρώτοις, καὶ τὸ
τεῖχος Ἱερουσαλὴμ κυκλόθεν· ἐν ἑπτὰ ἔτεσιν ἐποίησε καὶ συνε-