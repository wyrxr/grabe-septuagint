ΚΕΦ. ΛΔ΄. ΛΒ΄. ΤΩΝ ΒΑΣΙΛΕΙΩΝ ΙΟΥΔΑ Β΄. 817
ἀπαρχὰς Κυρίου, καὶ τὰ ἅγια τῶν ἁγίων, διὰ χειρὸς Ὀδδὰμ, καὶ 15
Βενιαμεὶν, καὶ Ἰησοῦ, καὶ Σεμεὶ, καὶ Ἀμαρίας, καὶ Σεχονίας διὰ
χειρὸς τῶν ἱερέων ἐν πίστει, δοῦναι τοῖς ἀδελφοῖς αὐτῶν κατὰ τὰς
ἐφημερίας, κατὰ τὸν μέγαν καὶ κατὰ τὸν μικρὸν, ἐκτὸς τῆς ἐπι- 16
γονῆς τῶν ἀρσενικῶν ἀπὸ τριετοῦς καὶ ἐπάνω, παντὶ τῷ εἰσπορευο-
μένῳ εἰς οἶκον Κυρίου, εἰς λόγον ἡμερῶν εἰς ἡμέραν, εἰς λειτουρ-
γίαν ἐφημερίας διατάξεως αὐτῶν. Οὗτος ὁ καταλογισμὸς τῶν 17
ἱερέων κατ᾽ οἴκους πατριῶν· καὶ οἱ Λευῖται ἐν ταῖς ἐφημερίαις αὐ-
τῶν, ἀπὸ εἰκοσαετοῦς καὶ ἐπάνω ἐν διατάξει, ἐγκαταλογίσαι ἐν 18
πάσῃ ἐπιγονῇ υἱῶν αὐτῶν, καὶ θυγατέρων αὐτῶν εἰς πᾶν τὸ πλῆ-
θος, ὅτι ἐν πίστει ἡγίασαν τὸ ἅγιον. Τοῖς υἱοῖς Ἀαρὼν τοῖς ἱε- 19
ρατεύουσι, καὶ οἱ ἀπὸ τῶν πόλεων αὐτῶν ἐν πάσῃ πόλει καὶ πόλει,
ἄνδρες οἱ ὠνομάσθησαν ἐν ὀνόματι, δοῦναι μερίδα παντὶ ἀρσενικῷ
ἐν τοῖς ἱερεῦσι, καὶ παντὶ καταριθμουμένῳ ἐν τοῖς Λευίταις. Καὶ 20
ἐποίησεν οὕτως Ἑζεκίας ἐν παντὶ Ἰούδα, καὶ ἐποίησε τὸ καλὸν
καὶ τὸ εὐθὲς ἐναντίον Κυρίου Θεοῦ αὐτοῦ. Καὶ ἐν παντὶ ἔργῳ ἐν 21
ᾧ ἤρξατο ἐν ἐργασίᾳ ἐν οἴκῳ Κυρίου, καὶ ἐν τῷ νόμῳ καὶ ἐν τοῖς
προστάγμασιν ἐξεζήτησε τὸν Θεὸν ἑαυτοῦ, ἐξ ὅλης τῆς ψυχῆς αὐ-
τοῦ ἐποίησε, καὶ εὐοδώθη.

ΚΕΦ. ΛΒ΄. XXXII.

ΚΑΙ μετὰ τοὺς λόγους τούτους καὶ τὴν ἀλήθειαν ταύτην, 1
ἦλθε Σενναχηρεὶμ βασιλεὺς Ἀσσυρίων, καὶ ἦλθεν ἐπὶ Ἰούδαν, καὶ
παρενέβαλεν ἐπὶ τὰς πόλεις τὰς τειχήρεις, καὶ εἶπε προκαταλα-
βέσθαι αὐτάς. Καὶ εἶδεν Ἑζεκίας ὅτι ἥκει Σενναχηρεὶμ, καὶ τὸ 2
πρόσωπον αὐτοῦ τοῦ πολεμῆσαι ἐπὶ Ἱερουσαλήμ. Καὶ ἐβουλεύσα- 3
το μετὰ τῶν πρεσβυτέρων ἑαυτοῦ καὶ δυνατῶν, ἐμφράξαι τὰ ὕδα-
τα τῶν πηγῶν ἃ ἦν ἔξω τῆς πόλεως· καὶ συνεπίσχυσαν αὐτῷ.
Καὶ συνήγαγε λαὸν πολὺν, καὶ ἐνέφραξε τὰ ὕδατα τῶν πηγῶν, καὶ 4
τὸν ποταμὸν τὸν διορίζοντα διὰ τῆς πόλεως, λέγων· μὴ ἔλθῃ ὁ
βασιλεὺς Ἀσσοὺρ, καὶ εὕρῃ ὕδωρ πολὺ, καὶ κατισχύσῃ. Καὶ κατ- 5
ίσχυσεν Ἑζεκίας, καὶ ᾠκοδόμησε πᾶν τὸ τεῖχος τὸ κατεσκαμμέ-
νον, καὶ πύργους, καὶ ἔξω προτείχισμα ἄλλο, καὶ κατίσχυσε τὸ
ἀνάλημμα πόλεως Δαυίδ, καὶ κατεσκεύασεν ὅπλα πολλά. Καὶ ἔθε- 6
το ἄρχοντας τοῦ πολέμου ἐπὶ τὸν λαὸν, καὶ συνήχθησαν πρὸς αὐ-
(Τόμ. Β΄.) 22