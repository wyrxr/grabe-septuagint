874
Ε Σ Θ Η Ρ.
ΚΕΦ. Α΄. Β΄.

15 τες Περσῶν καὶ Μήδων, οἱ ἐγγὺς τοῦ βασιλέως, οἱ πρῶτοι παρα-
    καθήμενοι τῷ βασιλεῖ, καὶ ἀπήγγειλαν αὐτῷ κατὰ τοὺς νόμους,
    ὡς δεῖ ποιῆσαι Ἄστιν τῇ βασιλίσσῃ, ὅτι οὐκ ἐποίησε τὰ ὑπὸ τοῦ
16 βασιλέως προσαχθέντα διὰ τῶν εὐνούχων. Καὶ εἶπεν ὁ Μουχαῖος
    πρὸς τὸν βασιλέα καὶ τοὺς ἄρχοντας· οὐ τὸν βασιλέα μόνον ἠτί-
    μασεν Ἄστιν ἡ βασίλισσα, ἀλλὰ καὶ πάντας τοὺς ἄρχοντας, καὶ
17 τοὺς ἡγουμένους τοῦ βασιλέως. Καὶ γὰρ διηγήσατο αὐτοῖς τὰ ῥή-
    ματα τῆς βασιλίσσης, καὶ ὡς ἀντεῖπε τῷ βασιλεῖ· ὡς οὖν ἀντεῖπε
18 τῷ βασιλεῖ Ἀρταξέρξη, οὕτω σήμερον αἱ τυραννίδες αἱ λοιπαὶ αἱ
    τῶν ἀρχόντων Περσῶν καὶ Μήδων ἀκούσασαι τὰ τῷ βασιλεῖ λεχ-
    θέντα ὑπ᾿ αὐτῆς, τολμήσουσιν ὁμοίως ἀτιμάσαι τοὺς ἄνδρας αὑ-
19 τῶν. Εἰ οὖν δοκεῖ τῷ βασιλεῖ προσταξάτω βασιλικόν, καὶ γρα-
    φήτω κατὰ τοὺς νόμους Μήδων καὶ Περσῶν, καὶ μὴ ἄλλως χρη-
    σάσθω, μηδὲ εἰσελθέτω ἔτι ἡ βασίλισσα πρὸς τὸν βασιλέα Ἀρτα-
    ξέρξην, καὶ τὴν βασιλείαν αὐτῆς ὁ βασιλεὺς δότω γυναικὶ κρείτ-
20 τονι αὐτῆς. Καὶ ἀκουσθήτω ὁ λόγος τοῦ βασιλέως, ὃν ἂν ποιή-
    σῃ ἐν τῇ βασιλείᾳ ἑαυτοῦ, ἔτι ἀληθής· καὶ οὕτως πᾶσαι αἱ γυναῖκες
    περιθήσουσιν τιμὴν τοῖς ἀνδράσιν ἑαυτῶν, ἀπὸ πτωχοῦ ἕως πλου-
21 σίου. Καὶ ἤρεσεν ὁ λόγος τῷ βασιλεῖ καὶ τοῖς ἄρχουσι· καὶ ἐποίη-
22 σεν ὁ βασιλεὺς καθὰ ἐλάλησεν ὁ Μουχαῖος, καὶ ἀπέστειλεν ὁ βα-
    σιλεὺς ἐν πάσῃ τῇ βασιλείᾳ εἰς χώραν καὶ χώραν, κατὰ τὴν λέξιν
    αὐτῶν, ὥστε εἶναι αὐτοῖς φόβον ἐν ταῖς οἰκίαις αὐτῶν.

ΚΕΦ. Β΄. ΙΙ.

1 ΚΑΙ μετὰ τοὺς λόγους τούτους ἐκόπασεν ὁ βασιλεὺς τοῦ θυ-
    μοῦ, ἐμνήσθη γὰρ τῆς Ἄστιν καθὰ ἐποίησε, καὶ ὅσα αὐτῇ κατεκρί-
2 θη. Καὶ εἶπαν οἱ διάκονοι τοῦ βασιλέως· ζητηθήτω τῷ βασιλεῖ
3 κοράσια ἄφθορα καλὰ τῷ εἴδει. Καὶ καταστήσει ὁ βασιλεὺς κω-
    μάρχας ἐν πάσαις ταῖς χώραις τῆς βασιλείας αὐτοῦ· καὶ ἐπιλεξά-
    τωσαν κοράσια παρθενικὰ καλὰ τῷ εἴδει εἰς Σοῦσαν τὴν πόλιν εἰς
    τὸν γυναικῶνα, καὶ παραδοθήτωσαν τῷ εὐνούχῳ τοῦ βασιλέως τῷ
    φύλακι τῶν γυναικῶν· καὶ δοθήτω σμήγμα, καὶ ἡ λοιπὴ ἐπιμέλεια.
4 Καὶ ἡ γυνὴ ἡ ἂν ἀρέσῃ τῷ βασιλεῖ, βασιλεύσει ἀντὶ Ἄστιν. Καὶ
5 ἤρεσε τῷ βασιλεῖ τὸ πρᾶγμα, καὶ ἐποίησεν οὕτως. Καὶ ἄνθρωπος
    Ἰουδαῖος ἦν ἐν Σούσοις τῇ πόλει, καὶ ὄνομα αὐτῷ Μαρδοχαῖος ὁ