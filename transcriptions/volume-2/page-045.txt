ΚΕΦ. ΙΘ΄Κ΄. ΒΑΣΙΛΕΙΩΝ Α΄. 521
εἶπε· τοῦ Σαμουὴλ καὶ Δαυίδ; καὶ εἶπαν· ἰδοὺ ἐν Ναυὶὼ ἐν Ῥα-
μᾶ. Καὶ ἐπορεύθη ἐκεῖθεν εἰς Ναυὶὼ ἐν Ῥαμᾶ, καὶ ἐγενήθη καὶ 23
ἐπ᾿ αὐτῷ πνεῦμα Θεοῦ, καὶ ἐπορεύθη πορευόμενος καὶ προφητεύ-
ων ἕως τοῦ ἐλθεῖν αὐτὸν ἐν Ναυὶὼ ἐν Ῥαμᾶ. Καὶ ἐξεδύσατο 24
καὶ αὐτὸς τὰ ἱμάτια αὐτοῦ, καὶ προεφήτευσε καῖγε αὐτὸς ἐνώ-
πιον αὐτῶν· καὶ ἔπεσε γυμνὸς ὅλην τὴν ἡμέραν ἐκείνην καὶ ὅ-
λην τὴν νύκτα· διὰ τοῦτο ἔλεγον, εἰ καὶ Σαοὺλ ἐν προφήταις;

ΚΕΦ. Κ΄. ΧΧ.

ΚΑΙ ἀπέδρα Δαυὶδ ἐκ Ναυιὼδ ἐν Ῥαμᾶ, καὶ ἔρχεται, καὶ εἶπεν †
ἐνώπιον Ἰωνάθαν· τί πεποίηκα; καὶ τί τὸ ἀδίκημά μου; καὶ τί ἡμάρτη-
κα ἐνώπιον τοῦ πατρός σου, ὅτι ἐπιζητεῖ τὴν ψυχήν μου; Καὶ 2
εἶπεν αὐτῷ Ἰωνάθαν· μηδαμῶς σοι, οὐ μὴ ἀποθάνῃς· ἰδοὺ οὐ μὴ
ποιήσῃ ὁ πατήρ μου ῥῆμα μέγα, ἢ ῥῆμα μικρόν, καὶ οὐκ ἀπο-
καλύψει τὸ ὠτίον μου. Καὶ τί ὅτι κρύψει ὁ πατήρ μου ἀπ᾿ ἐμοῦ
τὸ ῥῆμα τοῦτο; οὐκ ἔστι τοῦτο. Καὶ ἀπεκρίθη Δαυὶδ τῷ Ἰω- 3
νάθαν, καὶ εἶπε, γινώσκων οἶδεν ὁ πατήρ σου, ὅτι εὕρηκα χάριν
ἐνώπιόν σου, καὶ εἶπε· μὴ γνώτω τοῦτο Ἰωνάθαν, μὴ οὐ βούλη-
ται, ἀλλὰ ζῇ Κύριος, καὶ ζῇ ἡ ψυχή σου, ὅτι καθὼς εἶπον, πε-
πλήρωται ἀνάμεσον ἐμοῦ καὶ ἀνάμεσον τοῦ πατρός σου ἕως
θανάτου. Καὶ εἶπεν Ἰωνάθαν πρὸς Δαυίδ· τί ἐπιθυμεῖ ἡ ψυ- 4
χή σου, καὶ ποιήσω σοι; Καὶ εἶπε Δαυὶδ πρὸς Ἰωνάθαν· 5
ἰδοὺ δὴ νεομηνία αὔριον, καὶ ἐγὼ καθίσας οὐ καθήσομαι με-
τὰ τοῦ βασιλέως φαγεῖν, καὶ ἐξαποστελεῖς με, καὶ κρυβήσομαι
ἐν τῷ πεδίῳ ἕως δείλης τῆς τρίτης. Ἐὰν ἐπισκεπτόμενος 6
ἐπισκέψηταί με ὁ πατήρ σου, καὶ ἐρεῖς· παραιτούμενος πα-
ρῃτήσατο ἀπ᾿ ἐμοῦ Δαυὶδ δραμεῖν εἰς Βηθλεὲμ τὴν πόλιν αὐ-
τοῦ, ὅτι θυσία τῶν ἡμερῶν ἐκεῖ ὅλη τῇ φυλῇ. Ἐὰν τάδε εἴπῃ, 7
ἀγαθῶς· εἰρήνη τῷ δούλῳ σου· καὶ ἐὰν δὲ σκληρῶς ἀποκριθῇ σοι,
γνῶθι ὅτι συντετέλεσται ἡ κακία παρ᾿ αὐτοῦ. Καὶ ποιήσεις ἔλεος 8
μετὰ τοῦ δούλου σου, ὅτι εἰς διαθήκην Κυρίου εἰσήγαγες τὸν δοῦ-
λόν σου μετὰ σεαυτοῦ· καὶ εἰ ἔστιν ἀδικία ἐν τῷ δούλῳ σου, θα-
νάτωσόν με σύ, καὶ ἕως τοῦ πατρός σου ἵνατί οὕτως εἰσάγεις με;
Καὶ εἶπεν Ἰωνάθαν· μηδαμῶς σοι, ὅτι ἐὰν γινώσκων γνωθῇ συν- 9
τετέλεσται ἡ κακία παρὰ τοῦ πατρός μου τοῦ ἐλθεῖν ἐπὶ σέ, καὶ