ΚΕΦ. ΚΗʹ. ΚΘʹ. ΒΑΣΙΛΕΙΩΝ Αʹ.
ριος τὸν Ἰσραὴλ μετὰ σοῦ εἰς χεῖρας ἀλλοφύλων, καὶ αὔριον σὺ
καὶ οἱ υἱοί σου μετὰ σοῦ πεσοῦνται, καὶ τὴν παρεμβολὴν Ἰσραὴλ
δώσει Κύριος εἰς χεῖρας ἀλλοφύλων. Καὶ ἔσπευσε Σαούλ, καὶ ἔ- 20
πεσεν ἑστηκὼς ἐπὶ τὴν γῆν, καὶ ἐφοβήθη σφόδρα ἀπὸ τῶν λόγων
Σαμουήλ, καὶ ἰσχὺς οὐκ ἦν ἐν αὐτῷ ἔτι, οὐ γὰρ ἔφαγεν ἄρτον ὅ-
λην τὴν ἡμέραν ἐκείνην καὶ ὅλην τὴν νύκτα. Καὶ εἰσῆλθεν ἡ γυ- 21
νὴ πρὸς Σαούλ, καὶ ἴδεν ὅτι ἔσπευδε σφόδρα, καὶ εἶπε πρὸς αὐ-
τόν· Ἰδοὺ δὴ ἤκουσεν ἡ δούλη σου τῆς φωνῆς σου, καὶ ἐθέμην τὴν
ψυχήν μου ἐν τῇ χειρί μου, καὶ ἤκουσα τοὺς λόγους οὓς ἐλάλη-
σάς μοι· καὶ νῦν ἄκουσον δὴ τῆς φωνῆς τῆς δούλης σου, καὶ 22
παραθήσω ἐνώπιόν σου ψωμὸν ἄρτου, καὶ φάγε, καὶ ἔσται ἐν σοὶ
ἰσχύς, ὅτι πορεύῃ ἐν ὁδῷ. Καὶ οὐκ ἐβουλήθη φαγεῖν· καὶ πα- 23
ρεβιάζοντο αὐτὸν οἱ παῖδες αὐτοῦ καὶ ἡ γυνή, καὶ ἤκουσε τῆς φω-
νῆς αὐτῶν, καὶ ἀνέστη ἀπὸ τῆς γῆς, καὶ ἐκάθισεν ἐπὶ τὸν δίφρον.
Καὶ τῇ γυναικὶ ἦν δάμαλις νομὰς ἐν τῇ οἰκίᾳ· καὶ ἔσπευσε καὶ
ἔθυσεν αὐτήν· καὶ ἔλαβεν ἄλευρα καὶ ἐφύρασε, καὶ ἔπεψεν ἄζυμα,
καὶ προσήγαγεν ἐνώπιον Σαούλ, καὶ ἐνώπιον τῶν παίδων αὐτοῦ. 25
Καὶ ἔφαγον, καὶ ἀνέστησαν, καὶ ἀπῆλθον τὴν νύκτα ἐκείνην.

ΚΕΦ. ΚΘʹ. ΧΧΙΧ.

ΚΑΙ συναθροίζονται ἀλλόφυλοι πάσας τὰς παρεμβολὰς αὑτῶν εἰς 1
Ἀφέκ, καὶ Ἰσραὴλ παρενέβαλεν ἐν Ἀενδὼρ τὴν ἐν Ἰζραέλ. Καὶ 2
σατράπαι τῶν ἀλλοφύλων παρεπορεύοντο εἰς ἑκατοντάδας καὶ χιλιάδας,
καὶ Δαυὶδ καὶ οἱ ἄνδρες αὐτοῦ παρεπορεύοντο ἐπ᾽ ἐσχάτῳ μετὰ Ἀγ-
χοῦς. Καὶ εἶπον οἱ σατράπαι τῶν ἀλλοφύλων· τίνες οἱ διαπορευόμενοι 3
οὗτοι; καὶ εἶπεν Ἀγχοῦς πρὸς τοὺς στρατηγοὺς τῶν ἀλλοφύλων·
οὐχ οὗτος Δαυὶδ ὁ δοῦλος Σαοὺλ βασιλέως Ἰσραήλ, ὃς γέγονε
μεθ᾽ ἡμῶν ἡμέρας τοῦτο δεύτερον ἔτος; καὶ οὐχ εὕρηκα ἐν αὐτῷ
οὐδὲν ἀφ᾽ ἧς ἡμέρας ἐνέπεσε πρὸς μὲ καὶ ἕως τῆς ἡμέρας ταύτης.
Καὶ ἐλυπήθησαν ἐπ᾽ αὐτῷ οἱ στρατηγοὶ τῶν ἀλλοφύλων, καὶ λέ- 4
γουσιν αὐτῷ· ἀπόστρεφον τὸν ἄνδρα καὶ ἀποστραφήτω εἰς τὸν τόπον
αὑτοῦ, οὗ κατέστησας αὐτὸν ἐκεῖ, καὶ μὴ ἐρχέσθω μεθ᾽ ἡμῶν εἰς
τὸν πόλεμον, καὶ μὴ γινέσθω ἐπίβουλος τῆς παρεμβολῆς. Καὶ ἐν
τίνι διαλλαγήσεται οὗτος τῷ κυρίῳ αὐτοῦ; οὐχὶ ἐν ταῖς κεφαλαῖς
τῶν ἀνδρῶν ἐκείνων; Οὐχ οὗτος Δαυίδ, ᾧ ἐξῆρχον ἐν χοροῖς, λέ- 5