ΚΕΦ. ΙΖ'. ΒΑΣΙΛΕΙΩΝ Δ'. 695
μὴ ποιῆσαι κατὰ ταῦτα· ἐγκατέλιπον τὰς ἐντολὰς Κυρίου Θεοῦ 16
αὐτῶν, καὶ ἐποίησαν ἑαυτοῖς χώνευμα, δύο δαμάλεις, καὶ ἐποίη-
σαν ἄλση, καὶ προσεκύνησαν πάσῃ τῇ δυνάμει τοῦ οὐρανοῦ, καὶ
ἐλάτρευσαν τῷ Βάαλ· καὶ διήγοντοὺς υἱοὺς αὐτῶν καὶ τὰς θυγα- 17
τέρας αὐτῶν ἐν πυρί, καὶ ἐμαντεύοντο μαντείας, καὶ οἰωνίζοντο·
καὶ ἐπράθησαν τοῦ ποιῆσαι τὸ πονηρὸν ἐν ὀφθαλμοῖς Κυρίου, πα-
ροργίσαι αὐτόν. Καὶ ἐθυμώθη Κύριος σφόδρα ἐν τῷ Ἰσραήλ, καὶ 18
ἀπέστησεν αὐτοὺς ἀπὸ τοῦ προσώπου αὐτοῦ, καὶ οὐχ ὑπελείφθη
πλὴν φυλὴ Ἰούδα μονωτάτη. Καί γε Ἰούδας οὐχ ἐφύλαξε τὰς ἐν- 19
τολὰς τοῦ Κυρίου Θεοῦ αὐτῶν. καὶ ἐπορεύθησαν ἐν τοῖς δικαιώμα-
σιν Ἰσραὴλ οἷς ἐποίησαν, καὶ ἀπεώσαντο τὸν Κύριον ἐν παντὶ σπέρ- 20
ματι Ἰσραήλ. καὶ ἐσάλευσεν αὐτοὺς, καὶ ἔδωκεν αὐτοὺς ἐν χειρὶ
διαρπαζόντων αὐτοὺς, ἕως οὗ ἀπέρριψεν αὐτοὺς ἀπὸ προσώπου
αὐτοῦ. Ὅτι πλὴν Ἰσραὴλ ἐπάνωθεν οἴκου Δαυίδ, καὶ ἐβασίλευ- 21
σαν τὸν Ἱεροβοὰμ υἱὸν Ναβάτ, καὶ ἐξέωσεν Ἱεροβοὰμ τὸν Ἰσραὴλ
ἐξόπισθεν Κυρίου, καὶ ἐξήμαρτεν αὐτοὺς ἁμαρτίαν μεγάλην. Καὶ 22
ἐπορεύθησαν οἱ υἱοὶ Ἰσραὴλ ἐν πάσῃ ἁμαρτία Ἱεροβοάμ. ἣ ἐποίη-
σεν· οὐκ ἀπέστησαν ἀπ’ αὐτῆς, ἕως οὗ μετέστησε Κύριος τὸν 23
Ἰσραὴλ ἀπὸ προσώπου αὐτοῦ, καθὼς ἐλάλησε Κύριος ἐν χειρὶ
πάντων τῶν δούλων αὐτοῦ, τῶν προφητῶν. Καὶ ἀπῳκίσθη Ἰσραὴλ
ἐπάνωθεν τῆς γῆς αὐτοῦ εἰς Ἀσσυρίους ἕως τῆς ἡμέρας ταύτης.
Καὶ ἤγαγε βασιλεὺς Ἀσσυρίων ἐκ Βαβυλῶνος τὸν ἐκ Χουθά, καὶ 24
ἀπὸ Ἀϊά, καὶ ἀπὸ Αἰμάθ, καὶ Σεφφαρουαΐμ, καὶ κατῴκισαν ἐν
πόλεσιν Σαμαρείας ἀντὶ τῶν υἱῶν Ἰσραήλ, καὶ ἐκληρονόμησαν τὴν
Σαμάρειαν, καὶ κατῴκισαν ἐν ταῖς πόλεσιν αὐτῆς. Καὶ ἐγένετο 25
ἐν ἀρχῇ τῆς καθέδρας αὐτῶν ἐκεῖ, οὐκ ἐφοβήθησαν τὸν Κύριον,
καὶ ἀπέστειλε Κύριος ἐν αὐτοῖς τοὺς λέοντας, καὶ ἦσαν ἀποκτέ-
νοντες ἐν αὐτοῖς. Καὶ εἶπον τῷ βασιλεῖ Ἀσσυρίων, λέγοντες· τὰ 26
ἔθνη ἃ ἀπῴκισας, καὶ ἀντεκάθισας ἐν πόλεσιν Σαμαρείας, οὐκ ἔ-
γνωσαν τὸ κρῖμα τοῦ Θεοῦ τῆς γῆς, καὶ ἀπέστειλε Κύριος εἰς
αὐτοὺς τοὺς λέοντας, καὶ ἰδοὺ εἰσι θανατοῦντες αὐτοὺς, καθότι
οὐκ οἴδασι τὸ κρῖμα τοῦ Θεοῦ τῆς γῆς. Καὶ ἐνετείλατο ὁ βασι- 27
λεὺς Ἀσσυρίων, λέγων· ἀπάρατε ἐκεῖθεν, καὶ πορευέσθωσαν, καὶ
κατοικήτωσαν ἐκεῖ, καὶ φωτιοῦσιν αὐτοὺς τὸ κρῖμα τοῦ Θεοῦ τῆς
γῆς. Καὶ ἤγαγον ἕνα τῶν ἱερέων ὧν ἤγαγον ἀπὸ Σαμαρείας, καὶ 28:
ἐκάθισεν ἐν Βαιθήλ, καὶ ἦν φωτίζων αὐτοὺς ὅπως φοβηθῶσι τὸν