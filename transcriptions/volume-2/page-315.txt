ΚΕΦ. ΙΖ'. ΙΗ'. ΤΩΝ ΒΑΣΙΛΕΙΩΝ ΙΟΥΔΑ Β'. 791
βασιλείαν ἐν χειρὶ αὐτοῦ, καὶ ἔδωκε πᾶς Ἰούδα δῶρα τῷ Ἰωσα- 6
φάτ, καὶ ἐγένετο αὐτῷ πλοῦτος καὶ δόξα πολλή. Καὶ ὑψώθη καρ-
δία αὐτοῦ ἐν ὁδῷ Κυρίου, καὶ ἔτι ἐξῆρε τὰ ὑψηλά, καὶ τὰ ἄλση
ἀπὸ τῆς γῆς Ἰούδα. Καὶ ἐν τῷ τρίτῳ ἔτει τῆς βασιλείας αὐτοῦ, 7
ἀπέστειλε τοὺς ἡγουμένους ἑαυτοῦ, καὶ τοὺς υἱοὺς τῶν δυνατῶν,
τὸν Ἀβδίαν, καὶ τὸν Ζαχαρίαν, καὶ τὸν Ναθαναήλ, καὶ Μιχαίαν,
τοῦ διδάσκειν ἐν πόλεσιν Ἰούδα. Καὶ μετ᾿ αὐτῶν οἱ Λευῖται, Σα- 8
μαΐας, καὶ Ναθανίας, καὶ Ζαβδίας, καὶ Ἀσιήλ, καὶ Σεμιραμώθ,
καὶ Ἰωνάθαν, καὶ Ἀδωνίας, καὶ Τωβίας, καὶ Τωβαδωνία, Λευῖ-
ται, καὶ οἱ μετ᾿ αὐτῶν, Ἐλισαμᾶ, καὶ Ἰωράμ, οἱ ἱερεῖς. Καὶ ἐδί- 9
δασκον ἐν Ἰούδα, καὶ μετ᾿ αὐτῶν βίβλος νόμου Κυρίου, καὶ διῆλ-
θον ἐν ταῖς πόλεσιν Ἰούδα, καὶ ἐδίδασκον τὸν λαόν. Καὶ ἐγένετο 10
ἔκστασις Κυρίου ἐπὶ πάσαις ταῖς βασιλείαις τῆς γῆς ταῖς κύκλῳ
Ἰούδα, καὶ οὐκ ἐπολέμουν πρὸς Ἰωσαφάτ. Καὶ ἀπὸ τῶν ἀλλοφύ- 11
λων ἔφερον τῷ Ἰωσαφὰτ δῶρα, καὶ ἀργύριον, καὶ δόματα· καὶ οἱ
Ἄραβες ἔφερον αὐτῷ κριοὺς προβάτων ἑπτακισχιλίους ἑπτακοσίους,
τράγους ἑπτακισχιλίους ἑπτακοσίους. Καὶ ἦν Ἰωσαφὰτ πορευόμε- 12
νος μείζων ἕως εἰς ὕψος, καὶ ᾠκοδόμησεν οἰκήσεις ἐν τῇ Ἰουδαίᾳ
καὶ πόλεις ὀχυράς, καὶ ἔργα πολλὰ ἐγένετο αὐτῷ ἐν τῇ Ἰουδαίᾳ· 13
καὶ ἄνδρες πολεμισταὶ δυνατοὶ ἰσχύοντες ἐν Ἱερουσαλήμ. Καὶ οὗ- 14
τος ἀριθμὸς αὐτῶν κατ᾿ οἴκους πατριῶν αὐτῶν· καὶ τῷ Ἰούδα χι-
λίαρχοι, Ἕδνας ὁ ἄρχων, καὶ μετ᾿ αὐτοῦ υἱοὶ δυνατοὶ δυνάμεως,
τριακόσιαι χιλιάδες· καὶ μετ᾿ αὐτὸν Ἰωνανὰν ὁ ἡγούμενος, καὶ μετ᾿ 15
αὐτοῦ διακόσιαι ὀγδοήκοντα χιλιάδες· καὶ μετ᾿ αὐτὸν Ἀμασίας ὁ 16
τοῦ Ζαχρί, ὁ προθυμούμενος τῷ Κυρίῳ, καὶ μετ᾿ αὐτοῦ διακόσιαι
χιλιάδες, δυνατοὶ δυνάμεως. Καὶ ἐκ τοῦ Βενιαμεὶν δυνατὸς δυνά- 17
μεως Ἐλιαδά, καὶ μετ᾿ αὐτοῦ τοξόται καὶ πελτασταί, διακόσιαι
χιλιάδες· καὶ μετ᾿ αὐτὸν Ἰωζαβάδ, καὶ μετ᾿ αὐτοῦ ἑκατὸν ὀγδοή- 18
κοντα χιλιάδες, δυνατοὶ πολέμου. Οὗτοι οἱ λειτουργοῦντες τῷ βα- 19
σιλεῖ, ἐκτὸς ὧν δέδωκεν ὁ βασιλεὺς ἐν ταῖς πόλεσι ταῖς ὀχυραῖς ἐν
πάσῃ τῇ Ἰουδαίᾳ.

ΚΕΦ. ΙΗ´. XVIII.

ΚΑΙ ἐγενήθη τῷ Ἰωσαφὰτ ἔτι πλοῦτος καὶ δόξα πολλή, καὶ 1
ἐπεγαμβρεύσατο ἐν οἴκῳ Ἀχαάβ. Καὶ κατέβη διὰ τέλους ἐτῶν 2