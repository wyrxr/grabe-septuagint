ΚΕΦ. ΚΗ´. ΤΩΝ ΒΑΣΙΛΕΙΩΝ ΙΟΥΔΑ Β. 809

ΚΕΦ. ΚΗ´. XXVIII.

ὝΙΟΣ εἴκοσι ἐτῶν Ἄχαζ ἐν τῷ βασιλεῦσαι αὐτόν, καὶ δε- 1
καὲξ ἔτη ἐβασίλευσεν ἐν Ἱερουσαλήμ· καὶ οὐκ ἐποίησε τὸ εὐθὲς ἐνώ-
πιον Κυρίου ὡς Δαυὶδ ὁ πατὴρ αὐτοῦ. Καὶ ἐπορεύθη κατὰ τὰς 2
ὁδοὺς τῶν βασιλέων Ἰσραήλ· καὶ γὰρ γλυπτὰ ἐποίησε, καὶ τοῖς 3
εἰδώλοις αὐτῶν ἔθυεν ἐν Γῇ Βενεννόμ· καὶ διῆγε τὰ τέκνα αὐτοῦ
διὰ πυρὸς κατὰ τὰ βδελύγματα πάντων τῶν ἐθνῶν (τῶν ἀπεριτμή-
των τούτων, καὶ) ὧν ἐξωλέθρευσε Κύριος ἀπὸ προσώπου τῶν υἱῶν
Ἰσραήλ. Καὶ ἐθυμία ἐπὶ τῶν ὑψηλῶν, καὶ ἐπὶ τῶν δωμάτων, καὶ 4
ὑποκάτω παντὸς ξύλου ἀλσώδους. Καὶ παρέδωκεν αὐτὸν Κύριος 5
ὁ Θεὸς αὐτοῦ διὰ χειρὸς βασιλέως Συρίας, καὶ ἐπάταξεν ἐν αὐτῷ,
καὶ ἠχμαλώτευσεν ἐξ αὐτῶν αἰχμαλωσίαν πολλήν, καὶ ἤγαγεν εἰς
Δαμασκόν, καὶ εἰς τὰς χεῖρας βασιλέως Ἰσραὴλ παρέδωκαν αὐτόν,
καὶ ἐπάταξεν ἐν αὐτῷ πληγὴν μεγάλην. Καὶ ἀπέκτεινε Φακεὲ ὁ 6
τοῦ Ῥομελίου βασιλεὺς Ἰσραὴλ ἐν Ἰούδα ἐν μιᾷ ἡμέρᾳ ἑκατὸν
εἴκοσι χιλιάδας ἀνδρῶν δυνατῶν ἰσχύϊ, ἐν τῷ αὐτοὺς καταλιπεῖν
τὸν Κύριον Θεὸν τῶν πατέρων ἑαυτῶν. Καὶ ἀπέκτεινε Ζεχρὶ ὁ 7
δυνατὸς τοῦ Ἐφραὶμ τὸν Μαασίαν τὸν υἱὸν τοῦ βασιλέως, καὶ
τὸν Ἐζρικὰν ἡγούμενον τοῦ οἴκου αὐτοῦ, καὶ τὸν Ἑλκανὰ τὸν διά-
δοχον τοῦ βασιλέως. Καὶ ἠχμαλώτευσαν οἱ υἱοὶ Ἰσραὴλ ἀπὸ τῶν 8
ἀδελφῶν αὐτῶν τριακοσίας χιλιάδας, γυναῖκας, υἱοὺς καὶ θυ-
γατέρας· καὶ σκῦλα πολλὰ ἐσκύλευσαν ἐξ αὐτῶν, καὶ ἤνεγκαν τὰ
σκῦλα εἰς Σαμάρειαν. Καὶ ἐκεῖ ἦν ὁ προφήτης τοῦ Κυρίου, Ὠ- 9
δὴδ ὄνομα αὐτῷ· καὶ ἐξῆλθεν εἰς ἀπάντησιν τῆς δυνάμεως τῶν
ἐρχομένων εἰς Σαμάρειαν, καὶ εἶπεν αὐτοῖς· ἰδοὺ ὀργὴ Κυρίου Θεοῦ
τῶν πατέρων ὑμῶν ἐπὶ τὸν Ἰούδαν, καὶ παρέδωκεν αὐτοὺς εἰς τὰς
χεῖρας ὑμῶν, καὶ ἀπεκτείνατε ἐν αὐτοῖς ἐν ὀργῇ, καὶ ἕως τῶν
οὐρανῶν ἔφθασε. Καὶ νῦν υἱοὺς Ἰούδα καὶ Ἱερουσαλὴμ ὑμεῖς λέ- 10
γετε κατακτήσεσθαι εἰς δούλους καὶ δούλας. οὐκ ἰδοὺ εἰμι μεθ᾽
ὑμῶν μαρτυρῆσαι Κυρίῳ τῷ Θεῷ ὑμῶν; Καὶ νῦν ἀκούσατέ μου, 11
καὶ ἀποστρέψατε τὴν αἰχμαλωσίαν ἣν ἠχμαλωτεύσατε τῶν ἀδελ-
φῶν ὑμῶν, ὅτι ὀργὴ θυμοῦ Κυρίου ἐφ᾽ ὑμῖν. Καὶ ἀνέστησαν ἄρ- 12
χοντες ἀπὸ τῶν υἱῶν Ἐφραίμ, Ἀζαρίας ὁ τοῦ Ἰωναν, καὶ Βα-
ραχίας ὁ τοῦ Μοσολλαμὼθ, καὶ Ἐζεκίας ὁ τοῦ Σελλήμ, καὶ Ἀμα-