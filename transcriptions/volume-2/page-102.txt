578 ΒΑΣΙΛΕΙΩΝ Β´. ΚΕΦ. ΙΖ.
    ὡς πίπτει ἡ δρόσος ἐπὶ τὴν γῆν, καὶ οὐχ ὑπολειψόμεθα ἐν αὐ-
13 τῷ καὶ ἐν πᾶσι τοῖς ἀνδράσι τοῖς μετ’ αὐτοῦ καί γε ἕνα. Καὶ
    ἐὰν εἰς τὴν πόλιν συναχθῇ, καὶ λήψεται πᾶς (ἀνὴρ) Ἰσραὴλ πρὸς
    τὴν πόλιν ἐκείνην σχοινία, καὶ συροῦμεν αὐτὴν ἕως εἰς τὸν χει-
14 μάρρουν, ὅπως μὴ καταλειφθῇ ἐκεῖ μηδὲ λίθος. Καὶ εἶπεν Ἀβες-
    σαλὼμ καὶ πᾶς ἀνὴρ Ἰσραὴλ ἀγαθὴ ἡ βουλὴ Χουσεὶ τοῦ Ἀρα-
    χεὶ ὑπὲρ τὴν βουλὴν Ἀχιτόφελ. Καὶ Κύριος ἐνετείλατο διασκε-
    δάσαι τὴν βουλὴν Ἀχιτόφελ τὴν ἀγαθήν, ὅπως ἂν ἐπαγάγῃ Κύ-
15 ριος ἐπὶ Ἀβεσαλὼμ τὰ κακὰ πάντα. Καὶ εἶπε Χουσεὶ πρὸς Σα-
    δὼκ καὶ Ἀβιάθαρ, τοὺς ἱερεῖς· οὕτως καὶ οὕτως συνεβούλευσεν
    Ἀχιτόφελ τῷ Ἀβεσαλὼμ καὶ τοῖς πρεσβυτέροις Ἰσραήλ· καὶ
16 οὕτως καὶ οὕτως συνεβούλευσα ἐγώ. Καὶ νῦν ἀποστείλατε ταχύ, καὶ
    ἀπαγγείλατε τῷ Δαυΐδ, λέγοντες· μὴ αὐλισθῇς τὴν νύκτα ἐν Ἀ-
    ραβὼθ τῆς ἐρήμου, καί γε διαβαίνων σπεῦσον, μήποτε καταπίῃ
17 τὸν βασιλέα, καὶ πάντα τὸν λαὸν τὸν μετ’ αὐτοῦ. Καὶ Ἰωνάθαν
    καὶ Ἀχιμάας εἰστήκεισαν ἐν τῇ πηγῇ Ῥωγήλ, καὶ ἐπορεύθη ἡ
    παιδίσκη, καὶ ἀνήγγειλεν αὐτοῖς. Καὶ αὐτοὶ πορεύονται, καὶ ἀν-
    αγγέλλουσι τῷ βασιλεῖ Δαυΐδ, ὅτι οὐκ ἐδύναντο ὀφθῆναι τοῦ εἰ-
18 σελθεῖν εἰς τὴν πόλιν. Καὶ εἶδεν αὐτοὺς παιδάριον, καὶ ἀπήγ-
    γειλε τῷ Ἀβεσαλώμ. Καὶ ἐπορεύθησαν οἱ δύο ταχέως, καὶ εἰ-
    σῆλθον εἰς οἰκίαν ἀνδρὸς ἐν Βαουρείμ· καὶ αὐτῷ λάκκος ἐν τῇ
19 αὐλῇ, καὶ κατέβησαν ἐκεῖ. Καὶ ἔλαβεν ἡ γυνή, καὶ διεπέτα-
    σε τὸ ἐπικάλυμμα ἐπὶ πρόσωπον τοῦ λάκκου, καὶ ἔψυξεν ἐπ’ αὐ-
20 τῷ Ἀραρώθ, καὶ οὐκ ἐγνώσθη ῥῆμα. Καὶ ἦλθαν οἱ παῖδες Ἀβες-
    σαλὼμ πρὸς τὴν γυναῖκα εἰς τὴν οἰκίαν, καὶ εἶπαν· ποῦ Ἀχι-
    μάας καὶ Ἰωνάθαν; καὶ εἶπεν αὐτοῖς ἡ γυνή· παρῆλθον μικρὸν
    τοῦ ὕδατος· καὶ ἐζήτησαν, καὶ οὐχ εὗρον, καὶ ἀνέστρεψαν εἰς
21 Ἱερουσαλήμ. Ἐγένετο δὲ μετὰ τὸ ἀπελθεῖν αὐτούς, καὶ ἀνέβη-
    σαν ἐκ τοῦ λάκκου, καὶ ἐπορεύθησαν, καὶ ἀνήγγειλαν τῷ βασιλεῖ
    Δαυΐδ, καὶ εἶπαν πρὸς Δαυΐδ· ἀνάστητε, καὶ διάβητε ταχέως τὸ
22 ὕδωρ, ὅτι οὕτως ἐβουλεύσατο περὶ ὑμῶν Ἀχιτόφελ. Καὶ ἀνέστη
    Δαυΐδ καὶ πᾶς ὁ λαὸς ὁ μετ’ αὐτοῦ, καὶ διέβησαν τὸν Ἰορδά-
    νην ἕως τοῦ φωτὸς τοῦ πρωΐ, ἕως ἑνὸς οὐκ ἔλαβεν ὃς οὐ διῆλθεν
23 τὸν Ἰορδάνην. Καὶ Ἀχιτόφελ εἶδεν ὅτι οὐκ ἐγενήθη ἡ βουλὴ αὐ-
    τοῦ, καὶ ἐπέσαξε τὴν ὄνον αὐτοῦ, καὶ ἀνέστη, καὶ ἀπῆλθεν εἰς
    τὸν οἶκον αὐτοῦ εἰς τὴν πόλιν αὐτοῦ· καὶ ἐνετείλατο τῷ οἴκῳ