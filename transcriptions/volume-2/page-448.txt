924                                  Ι Ω Β.          ΚΕΦ. ΛΓ´. ΛΔ´.
19 ἐν πολέμῳ. Πάλιν δὲ ἤλεγξεν αὐτὸν ἐν μαλακίᾳ ἐπὶ κοίτης,
20 καὶ πλῆθος ὀστέων αὐτοῦ ἐνάρκησε· πᾶν δὲ βρωτὸν σίτου οὐ
   μὴ δύνηται προσδέξασθαι, καὶ ἡ ψυχὴ αὐτοῦ βρῶσιν ἐπιθυμή-
21 σει· ἕως ἂν σαπῶσιν αὐτοῦ αἱ σάρκες, καὶ ἀποδείξῃ τὰ ὀστᾶ
22 αὐτοῦ κενά· ἐγγίσῃ δὲ ἡ ψυχὴ αὐτοῦ εἰς θάνατον, ἡ δὲ ζωὴ
23 αὐτοῦ ἐν τῷ ᾅδῃ. Ἐὰν ὦσι χίλιοι ἄγγελοι θανατηφόροι, εἷς ἐξ
   αὐτῶν οὐ μὴ τρώσῃ αὐτόν. Ἐὰν νοήσῃ τῇ καρδίᾳ ἐπιστραφῆ-
   ναι ἐπὶ τὸν Κύριον, ἀναγγείλῃ δὲ ἀνθρώπῳ τὴν ἑαυτοῦ μέμψιν,
24 καὶ τὴν ἄνοιαν αὐτοῦ δείξῃ· ἀνθέξεται αὐτοῦ, τοῦ μὴ πεσεῖν αὐ-
   τὸν εἰς θάνατον, ἀνανεώσει δὲ αὐτοῦ τὸ σῶμα, ὥσπερ ἀλοιφὴν
25 ἐπὶ τοίχου, καὶ τὰ ὀστᾶ αὐτοῦ ἐμπλήσει μυελοῦ· ἀπαλυνεῖ δὲ
   αὐτοῦ τὰς σάρκας ὥσπερ νηπίου, καὶ ἀποκαταστήσει αὐτὸν ἀν-
26 δρωθέντα ἐν ἀνθρώποις. Εὔξεται πρὸς Κύριον, καὶ δεκτὰ αὐτῷ
   ἔσται, εἰσελεύσεται δὲ προσώπῳ καθαρῷ σὺν ἐξηγορίᾳ· ἀποδώ-
27 σει δὲ ἀνθρώπῳ τὴν δικαιοσύνην αὐτοῦ. Εἶτα τότε ἀπομέμ-
   ψεται ἄνθρωπος αὐτὸς ἑαυτῷ, λέγων· οἷα συνετελούμην; καὶ
28 οὐκ ἄξια ἤτασέ με ὧν ἥμαρτον. Σῶσον τὴν ψυχήν μου, τοῦ
29 μὴ ἐλθεῖν εἰς διαφθοράν, καὶ ἡ ζωή μου φῶς ὄψεται. Ἰδού,
30 ταῦτα πάντα ἐργᾶται ὁ ἰσχυρὸς ὁδοὺς τρεῖς μετὰ ἀνδρός· καὶ
   ἐῤῥύσατο τὴν ψυχήν μου ἐκ θανάτου, ἵνα ἡ ψυχή μου ἐν φωτὶ
   αἰνῇ αὐτόν. (Ὑπολαβὼν δὲ Ἐλιοὺς, λέγει· ἀκούσατέ μου σοφοὶ,
   ἐπιστάμενοι ἐνωτίζεσθε τὸ καλόν· ὅτι εἴρηκεν Ἰώβ· ἰδοὺ, ταῦτα
   πάντα ἐργᾶται ὁ ἰσχυρὸς ὁδοὺς τρεῖς μετὰ ἀνδρὸς, τοῦ ἐπιστρέ-
   ψαι ψυχὴν αὐτοῦ ἐκ διαφθορᾶς, τοῦ φωτίσαι αὐτῷ ἐν φωτὶ
31 ζώντων.) Πρόσεχε Ἰὼβ, καὶ ἄκουσόν μου, κώφευσον, καὶ ἐγὼ
32 λαλήσω. Εἰ εἰσί σοι λόγοι, ἀποκρίθητί μοι, λάλησον, θέλω γὰρ
33 σὲ δικαιωθῆναι· εἰ δέ μὴ, σὺ ἄκουσόν μου, κώφευσον, καὶ δι-
   δάξω σε σοφίαν.

                            ΚΕΦ. ΛΔ´. XXXIV.

1.2 ὙΠΟΛΑΒΩΝ δὲ Ἐλιοὺς λέγει· ἀκούσατε ῥήματά μου σοφοὶ,
3  ἐπιστάμενοι ἐνωτίζεσθε (τὸ καλόν)· ὅτι οὓς δοκιμάζει λόγους,
4  λάρυγξ δὲ γεύεται βρῶσιν. Κρίσιν ἑλώμεθα ἑαυτοῖς· γνῶμεν ἀνὰ
5  μέσον αὐτῶν, τί καλόν. Ὅτι εἴρηκεν Ἰώβ· δίκαιός εἰμι, καὶ ὁ
6  Κύριος ἀπήλλαξέ μου τὸ κρίμα, καὶ ἐψεύσατο τῷ κρίματί μου·