Ε Σ Θ Η Ρ .

ΚΕΦΑΛΑΙΟΝ Α΄. Ι.

ΕΤΟΥΣ δευτέρου βασιλεύοντος Ἀρταξέρξου τοῦ μεγάλου βα-
σιλέως τῇ μιᾷ τοῦ Νισάν, ἐνύπνιον εἶδε Μαρδοχαῖος ὁ τοῦ Ἰαΐρου,
τοῦ Σεμεΐου, τοῦ Κισαίου, ἐκ τῆς φυλῆς Βενιαμείν, ἄνθρωπος Ἰου-
δαῖος, οἰκῶν ἐν Σούσοις τῇ πόλει, ἄνθρωπος μέγας, θεραπεύων
ἐν τῇ αὐλῇ τοῦ βασιλέως˙ ἦν δὲ ἐκ τῆς αἰχμαλωσίας, ἧς ᾐχμα-
λώτευσε Ναβουχοδονόσορ ὁ βασιλεὺς Βαβυλῶνος ἐξ Ἱερουσαλὴμ,
μετὰ Ἰεχονίου τοῦ βασιλέως τῆς Ἰουδαίας˙ καὶ τοῦτο αὐτοῦ τὸ
ἐνύπνιον˙ καὶ ἰδοὺ φωναὶ θορύβου, βρονταὶ, καὶ σεισμὸς, καὶ τά-
ραχος ἐπὶ τῆς γῆς. Καὶ ἰδοὺ δύο δράκοντες μεγάλοι, ἕτοιμοι προσ-
ἦλθον ἀμφότεροι παλαίειν˙ καὶ ἐγένοντο αὐτῶν φωναὶ μεγάλαι,
καὶ τῇ φωνῇ αὐτῶν ἡτοιμάσθη πᾶν ἔθνος εἰς πόλεμον, ὥστε πο-
λεμῆσαι δικαίων ἔθνος. Καὶ ἰδοὺ ἡμέρα σκότους καὶ γνόφου, θλί-
ψις καὶ στενοχωρία, καὶ κάκωσις καὶ τάραχος μέγας ἐπὶ τῆς γῆς,
καὶ ἐταράχθη πᾶν ἔθνος δίκαιον φοβούμενοι τὰ ἑαυτῶν κακὰ, καὶ
ἡτοιμάσθησαν ἀπολέσθαι, καὶ ἐδέησαν πρὸς τὸν Θεόν. ἀπὸ δὲ τῆς
βρῶς αὐτῶν ἐγένετο ὡσανεὶ ἀπὸ μικρᾶς πηγῆς ποταμὸς μέγας,
ὕδωρ πολύ. καὶ φῶς καὶ ὁ ἥλιος ἀνέτειλε, καὶ οἱ ταπεινοὶ ὑψώθη-
σαν, καὶ κατέφαγον τοὺς ἐνδόξους˙ καὶ διεγερθεὶς Μαρδοχαῖος ὁ
ἑωρακὼς τὸ ἐνύπνιον τοῦτο, καὶ τί ὁ Θεὸς βεβούλευται ποιῆσαι,
εἶχε τὸ ἐνύπνιον τοῦτο ἐν καρδίᾳ, καὶ ἐν παντὶ λόγῳ ἠθέλησεν
αὐτὸ ἐπιγνῶναι ἕως νυκτός˙ καὶ ἡσύχασε Μαρδοχαῖος ἐν τῇ αὐλῇ
μετὰ Γαβαθὰ καὶ Θάρρα τῶν δύο εὐνούχων τοῦ βασιλέως, τῶν
φυλασσόντων τὴν αὐλὴν, ἤκουσε γὰρ τοὺς λογισμοὺς αὐτῶν, καὶ
τὰς μερίμνας αὐτῶν ἐξηρεύνησε. καὶ ἔμαθεν, ὅτι ἑτοιμάζουσι τὰς
χεῖρας ἐπιβαλεῖν Ἀρταξέρξη τῷ βασιλεῖ. καὶ ὑπέδειξε τῷ βασι-
λεῖ περὶ αὐτῶν. καὶ ἐζήτησεν ὁ βασιλεὺς τοὺς δύο εὐνούχους, καὶ
ὁμολογήσαντες ἀπήγχθησαν. Καὶ ἔγραψεν ὁ βασιλεὺς τοὺς λόγους
τούτους εἰς μνημόσυνον, καὶ Μαρδοχαῖος ἔγραψε περὶ τῶν λόγων
τούτων. καὶ ἐπέταξεν ὁ βασιλεὺς Μαρδοχαίῳ θεραπεύειν ἐν τῇ