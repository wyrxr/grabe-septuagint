772 ΠΑΡΑΛΕΙΠΟΜΕΝΩΝ ΚΕΦ. Ε´. ϛ´.
6 ἅγια τὰ ἐν τῇ σκηνῇ, καὶ ἀνήνεγκαν αὐτὴν οἱ ἱερεῖς καὶ οἱ Λευῖ-
    ται. Καὶ ὁ βασιλεὺς Σαλωμών, καὶ πᾶσα συναγωγὴ Ἰσραήλ, καὶ
    οἱ φοβούμενοι, καὶ οἱ ἐπισυνηγμένοι αὐτῶν ἔμπροσθεν τῆς κιβω-
    τοῦ θύοντες μόσχους, καὶ πρόβατα, οἳ οὐκ ἀριθμήσονται, οὐδὲ
7 λογισθήσονται ἀπὸ τοῦ πλήθους. Καὶ εἰσήνεγκαν οἱ ἱερεῖς τὴν κι-
    βωτὸν διαθήκης Κυρίου εἰς τὸν τόπον αὐτῆς, εἰς τὸ Δαβεὶρ τοῦ
    οἴκου, εἰς τὰ ἅγια τῶν ἁγίων, ὑποκάτω τῶν πτερύγων τῶν Χε-
8 ρουβείμ. Καὶ ἦν τὰ Χερουβεὶμ διαπεπετακότα τὰς πτέρυγας αὐ-
    τῶν ἐπὶ τὸν τόπον τῆς κιβωτοῦ, καὶ συνεκάλυπτε τὰ Χερουβεὶμ
9 ἐπὶ τὴν κιβωτόν, καὶ ἐπὶ τοὺς ἀναφορεῖς αὐτῆς ἐπάνωθεν, καὶ
    ὑπερεῖχον οἱ ἀναφορεῖς, καὶ ἐβλέποντο αἱ κεφαλαὶ τῶν ἀναφορέων
    ἐκ τῶν ἁγίων εἰς πρόσωπον τοῦ Δαβείρ, οὐκ ἐβλέποντο ἔξω, καὶ
10 ἦσαν ἐκεῖ ἕως τῆς ἡμέρας ταύτης. Οὐχ ἦν ἐν τῇ κιβωτῷ πλὴν δύο
    πλάκες ἃς ἔθηκε Μωϋσῆς ἐν Χωρήβ, ἃ διέθετο Κύριος μετὰ τῶν
11 υἱῶν Ἰσραήλ, ἐν τῷ ἐξελθεῖν αὐτοὺς ἐκ γῆς Αἰγύπτου. Καὶ ἐγέ-
    νετο ἐν τῷ ἐξελθεῖν τοὺς ἱερεῖς ἐκ τῶν ἁγίων, ὅτι πάντες οἱ ἱερεῖς
    οἱ εὑρεθέντες ἡγιάσθησαν, οὐχ ἦσαν διατεταγμένοι κατ᾿ ἐφημε-
12 ρίαν. Καὶ οἱ Λευῖται οἱ ψαλτῳδοί, πάντες τοῖς υἱοῖς τῷ Ἀσάφ,
    τῷ Αἰμάν, τῷ Ἰδιθούν, καὶ τοῖς υἱοῖς αὐτοῦ, καὶ τοῖς ἀδελφοῖς
    αὐτῶν, τῶν ἐνδεδυμένων στολὰς βυσσίνας ἐν κυμβάλοις, καὶ ἐν νά-
    βλαις, καὶ ἐν κινύραις, ἑστηκότες κατὰ ἀνατολὰς τοῦ θυσιαστη-
    ρίου, καὶ μετ᾿ αὐτῶν ἱερεῖς ἑκατὸν καὶ εἴκοσι σαλπίζοντες σάλ-
13 πιγι. Καὶ ἐγένετο μία φωνὴ ἐν τῷ σαλπίζειν, καὶ ἐν τῷ ψαλ-
    τῳδεῖν, καὶ ἐν τῷ ἀναφωνεῖν φωνῇ μιᾷ τοῦ ἐξομολογεῖσθαι καὶ
    αἰνεῖν τῷ Κυρίῳ. καὶ ὡς ὑψώσαν τὴν φωνὴν ἐν σάλπιγι, καὶ ἐν
    κυμβάλοις, καὶ ἐν ὀργάνοις τῶν ᾠδῶν, καὶ ἔλεγον· ἐξομολογεῖσθε
    τῷ Κυρίῳ, ὅτι ἀγαθόν, ὅτι εἰς τὸν αἰῶνα τὸ ἔλεος αὐτοῦ. Καὶ ὁ
14 οἶκος ἐνεπλήσθη νεφέλης δόξης Κυρίου· καὶ οὐκ ἠδύναντο οἱ ἱερεῖς
    τοῦ στῆναι λειτουργεῖν ἀπὸ προσώπου τῆς νεφέλης (δόξης Κυρίου)
    ὅτι ἐνέπλησεν ἡ δόξα Κυρίου τὸν οἶκον τοῦ Θεοῦ.

ΚΕΦ. ϛ´. VI.

1 ΤΟΤΕ εἶπε Σαλωμών· Κύριος εἶπε τοῦ κατοικῆσαι ἐν γνόφῳ,
2 καὶ ἐγὼ ᾠκοδόμηκα οἶκον τῷ ὀνόματί σου ἅγιόν σοι, καὶ ἕτοιμον
3 τοῦ κατοικῆσαι εἰς τοὺς αἰῶνας. Καὶ ἐπέστρεφεν ὁ βασιλεὺς τὸ