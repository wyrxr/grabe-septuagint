682 Β Α Σ Ι Λ Ε Ι Ω Ν Δ´. ΚΕΦ. Ι´. ΙΑ´.
32 Ἱεροβοὰμ δὲ ἐξήμαρτε τὸν Ἰσραήλ. Ἐν ταῖς ἡμέραις ἐκείναις ἤρ-
ξατο Κύριος συγκόπτειν ἐν (παντὶ ὁρίῳ) Ἰσραήλ. καὶ ἐπάταξεν αὐ-
33 τοὺς Ἀζαὴλ ἐν παντὶ ὁρίῳ Ἰσραήλ, ἀπὸ τοῦ Ἰορδάνου κατ᾽ ἀνα-
τολὰς ἡλίου πᾶσαν τὴν γῆν Γαλαὰδ τοῦ Γαδδεί, καὶ τοῦ Ῥουβήν,
καὶ τοῦ Μανασσῆ, ἀπὸ Ἀροὴρ ἥ ἐστιν ἐπὶ τοῦ χείλους τοῦ χει-
34 μάρρου Ἀρνῶν, καὶ τὴν Γαλαάδ, καὶ τὴν Βασάν. Καὶ τὰ λοιπὰ
τῶν λόγων Ἰηοῦ, καὶ πάντα ὅσα ἐποίησε, καὶ πᾶσα ἡ δυναστεία
αὐτοῦ, καὶ τὰς συνάψεις ἃς συνῆψεν, οὐκ ἰδοὺ ταῦτα γεγραμμένα
35 ἐπὶ βιβλίου λόγων τῶν ἡμερῶν τοῖς βασιλεῦσιν Ἰσραήλ; Καὶ ἐ-
κοιμήθη Ἰηοῦ μετὰ τῶν πατέρων αὐτοῦ˙ καὶ ἔθαψαν αὐτὸν ἐν Σα-
36 μαρείᾳ˙ καὶ ἐβασίλευσεν Ἰωάχαζ υἱὸς αὐτοῦ ἀντ᾽ αὐτοῦ. Καὶ αἱ
ἡμέραι ἃς ἐβασίλευσεν Ἰηοῦ ἐπὶ Ἰσραήλ, εἰκοσιοκτὼ ἔτη ἐν Σα-
μαρείᾳ.

ΚΕΦ. ΙΑ´. ΧΙ.

1 ΚΑΙ Γοθολία ἡ μήτηρ Ὀχοζίου εἶδεν ὅτι ἀπέθανεν ὁ υἱὸς αὐ-
2 τῆς, καὶ ἀπώλεσε πᾶν τὸ σπέρμα τῆς βασιλείας. Καὶ ἔλαβεν Ἰω-
σαβεέ, θυγάτηρ τοῦ βασιλέως Ἰωράμ, ἀδελφὴ Ὀχοζίου, τὸν Ἰωὰς
υἱὸν Ὀχοζίου, καὶ ἔκλεψεν αὐτὸν ἐκ μέσου τῶν υἱῶν τοῦ βασι-
λέως τῶν θανατουμένων, αὐτὸν καὶ τὴν τροφὸν αὐτοῦ ἐν τῷ τα-
μείῳ τῶν κλινῶν, καὶ ἔκρυψεν αὐτὸν ἀπὸ προσώπου Γοθολίας, καὶ
3 οὐκ ἐθανατώθη. Καὶ ἦν μετ᾽ αὐτῆς ἐν οἴκῳ Κυρίου κρυβόμενος ἓξ
4 ἔτη. Καὶ Γοθολία βασιλεύουσα ἐπὶ τῆς γῆς. Καὶ ἐν ἔτει τῷ ἑβ-
δόμῳ ἀπέστειλεν Ἰωαδαέ, καὶ ἔλαβε τοὺς ἑκατοντάρχους, τὸν Χορ-
ρεὶ, καὶ τὸν Ῥασεὶμ, καὶ ἀπήγαγεν αὐτοὺς πρὸς αὐτὸν εἰς οἶκον
Κυρίου, καὶ διέθετο αὐτοῖς διαθήκην Κυρίου, καὶ ὤρκισεν αὐτοὺς
ἐν τῇ διαθήκῃ Κυρίου˙ καὶ ἔδειξεν αὐτοῖς Ἰωαδαὲ τὸν υἱὸν τοῦ
5 βασιλέως, καὶ ἐνετείλατο αὐτοῖς, λέγων· οὗτος ὁ λόγος ὃν ποιή-
σετε˙ τὸ τρίτον ἐξ ὑμῶν εἰσελθέτω τὸ σάββατον, καὶ φυλάξατε
6 φυλακὴν οἴκου τοῦ βασιλέως ἐν τῷ πυλῶνι, καὶ τὸ τρίτον ἐν πύ-
λῃ τῶν ὁδῶν, καὶ τὸ τρίτον τῆς πύλης ὀπίσω τῶν παρατρεχόν-
7 των, καὶ φυλάξατε τὴν φυλακὴν τοῦ οἴκου. Καὶ δύο χεῖρες ἐν ὑ-
μῖν, πᾶς ὁ ἐκπορευόμενος τὸ σάββατον, καὶ φυλάξουσι τὴν φυ-
8 λακὴν οἴκου Κυρίου πρὸς τὸν βασιλέα. Καὶ κυκλώσατε ἐπὶ τὸν
βασιλέα κύκλῳ ἀνὴρ, καὶ τὸ σκεῦος αὐτοῦ ἐν χειρὶ αὐτοῦ, καὶ ὁ
εἰσπορευόμενος εἰς τὰ Σαθηρὼθ, ἀποθανεῖται. Καὶ ἐγένοντο μετὰ