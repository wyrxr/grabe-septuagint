ΚΕΦ. ΚΑ΄. ΒΑΣΙΛΕΙΩΝ Δ΄. 703 10
ἀναβαθμούς; Καὶ εἶπεν Ἑζεκίας· κοῦφον τὴν σκιὰν κλῖναι δέκα
ἀναβαθμούς· οὐχί, ἀλλὰ ἐπιστραφήτω ἡ σκιὰ δέκα ἀναβαθμοὺς
εἰς τὰ ὀπίσω. Καὶ ἐδέησεν Ἠσαΐας ὁ προφήτης πρὸς Κύριον, 11
καὶ ἐπέστρεψεν ἡ σκιὰ ἐν τοῖς ἀναβαθμοῖς οἷς κατέβη ἐν ἀνα-
βαθμοῖς Ἄχαζ, εἰς τὰ ὀπίσω δέκα βαθμούς. Ἐν τῷ καιρῷ ἐκείνῳ 12
ἀπέστειλεν Μερωδὰχ Βαλαδάν, υἱὸς Βαλαδάν, βασιλεὺς Βαβυ-
λῶνος, βιβλία καὶ μαναὰ πρὸς Ἑζεκίαν, ὅτι ἤκουσεν ὅτι ἠρρώ-
στησεν Ἑζεκίας. Καὶ ἐχάρη ἐπ᾿ αὐτοῖς Ἑζεκίας, καὶ ἔδειξεν 13
αὐτοῖς ὅλον τὸν οἶκον τοῦ νεχωθὰ, τὸ ἀργύριον, καὶ τὸ χρυ-
σίον, καὶ τὰ ἀρώματα, καὶ τὸ ἔλαιον τὸ ἀγαθὸν, καὶ τὸν οἶκον
τῶν σκευῶν, καὶ ὅσα ηὑρέθη ἐν τοῖς θησαυροῖς αὐτοῦ· οὐκ ἦν
λόγος, ὃν οὐκ ἔδειξεν αὐτοῖς Ἑζεκίας ἐν τῷ οἴκῳ αὐτοῦ, καὶ ἐν
πάσῃ τῇ ἐξουσίᾳ αὐτοῦ. Καὶ εἰσῆλθεν Ἠσαΐας ὁ προφήτης 14
πρὸς τὸν βασιλέα Ἑζεκίαν, καὶ εἶπε πρὸς αὐτόν· τί ἐλάλησαν οἱ
ἄνδρες οὗτοι, καὶ πόθεν ἥκασι πρὸς σέ; Καὶ εἶπεν Ἑζεκίας· ἐκ
γῆς πόρρωθεν ἥκασι πρὸς μὲ ἐκ Βαβυλῶνος. Καὶ εἶπε· τί εἶδον 15
ἐν τῷ οἴκῳ σου; Καὶ εἶπεν Ἑζεκίας· πάντα ὅσα ἐν τῷ οἴκῳ
μου ἴδον, οὐκ ἦν ἐν τῷ οἴκῳ μου, ὃ οὐκ ἔδειξα αὐτοῖς, ἀλλὰ
καὶ ἐν τοῖς θησαυροῖς μου. Καὶ εἶπεν Ἠσαΐας πρὸς Ἑζεκίαν· 16
ἄκουσον τὸν λόγον Κυρίου· ἰδοὺ ἡμέραι ἔρχονται, καὶ ληφθήσε- 17
ται πάντα τὰ ἐν τῷ οἴκῳ σου, καὶ ὅσα ἐθησαύρισαν οἱ πατέ-
ρές σου, ἕως τῆς ἡμέρας ταύτης, εἰς Βαβυλῶνα· καὶ οὐχ ὑπο-
λειφθήσεται ρῆμα ὃ εἶπεν ὁ Κύριος· καὶ οἱ υἱοί σου, οἱ ἐξελεύ- 18
σονται ἐκ σοῦ, οὓς γεννήσεις, λήψεται, καὶ ἔσονται εὐνοῦχοι ἐν
τῷ οἴκῳ τοῦ βασιλέως Βαβυλῶνος. Καὶ εἶπεν Ἑζεκίας πρὸς 19
Ἠσαΐαν· ἀγαθὸς ὁ λόγος Κυρίου ὃν ἐλάλησε. καὶ εἶπε· μὴ οὐκ,
ἐὰν εἰρήνη καὶ ἀλήθεια ἔσται ἐν ἡμέραις μου; Καὶ τὰ λοιπὰ 20
τῶν λόγων Ἑζεκίου, καὶ πᾶσα ἡ δυναστεία αὐτοῦ, καὶ ὅσα
ἐποίησε, τὴν κρήνην, καὶ τὸν ὑδραγωγὸν, καὶ εἰσήνεγκε τὸ ὕδωρ
εἰς τὴν πόλιν, οὐχὶ ταῦτα γεγραμμένα ἐπὶ βιβλίῳ λόγων τῶν
ἡμερῶν τοῖς βασιλεῦσιν Ἰούδα; Καὶ ἐκοιμήθη Ἑζεκίας μετὰ 21
τῶν πατέρων αὐτοῦ, καὶ ἐβασίλευσε Μανασσῆς υἱὸς αὐτοῦ ἀντ᾿
αὐτοῦ.
ΚΕΦ. ΚΑ΄. ΧΧΙ.
ΥΙΟΣ δώδεκα ἐτῶν Μανασσῆς ἐν τῷ βασιλεύειν αὐτὸν, 1