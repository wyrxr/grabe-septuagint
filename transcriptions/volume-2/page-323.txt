ΚΕΦ. ΚΑ΄. ΚΒ΄. ΤΩΝ ΒΑΣΙΛΕΙΩΝ ΙΟΥΔΑ Β΄. 799
τὴν ἀποσκευὴν ἣν εὗρον ἐν οἴκῳ τοῦ βασιλέως, καὶ τοὺς υἱοὺς αὐ-
τοῦ, καὶ τὰς θυγατέρας αὐτοῦ, καὶ οὐ κατελείφθη αὐτῷ υἱός, ἀλλ’
ἢ ᾿Οχοζίας ὁ μικρότατος τῶν υἱῶν αὐτοῦ. Καὶ μετὰ ταῦτα πάν- 18
τα ἐπάταξεν αὐτὸν Κύριος εἰς τὴν κοιλίαν μαλακίαν ἐν ᾗ οὐκ ἔξιν
ἰατρεία, καὶ ἐγένετο ἕξ ἡμερῶν εἰς ἡμέρας. καὶ ὡς ἦλθεν ὁ και- 19
ρὸς τῶν ἡμερῶν, ἡμέρας δύο, ἐξῆλθεν ἡ κοιλία αὐτοῦ μετὰ τῆς
νόσου, καὶ ἀπέθανεν ἐν μαλακίᾳ πονηρᾷ. Καὶ οὐκ ἐποίησεν ὁ λαὸς
αὐτοῦ ἐκφοράν, καθὼς ἐκφορὰν πατέρων αὐτοῦ. Ἦν τριάκοντα 20
καὶ δύο ἐτῶν ὅτε ἐβασίλευσε, καὶ ὀκτὼ ἔτη ἐβασίλευσεν εἰς Ἱε-
ρουσαλήμ· καὶ ἐπορεύθη ἐν οὐκ ἐπαίνῳ, καὶ ἐτάφη ἐν πόλει Δαυΐδ,
καὶ οὐκ ἐν τάφοις τῶν βασιλέων.

ΚΕΦ. ΚΒ΄. XXII.

ΚΑΙ ἐβασίλευσαν οἱ κατοικοῦντες ἐν Ἱερουσαλὴμ τὸν ᾿Οχο- 1
ζίαν τὸν υἱὸν αὐτοῦ τὸν μικρὸν ἀντ᾿ αὐτοῦ, ὅτι πάντας τοὺς πρεσ-
βυτέρους ἀπέκτεινε τὸ λῃστήριον τὸ ἐπελθὸν ἐπ᾿ αὐτούς, οἱ Ἄρα-
βες, καὶ οἱ Ἀλιμαζονεῖς. Καὶ ἐβασίλευσεν ᾿Οχοζίας υἱὸς Ἰωρὰμ
βασιλέως Ἰούδα. Ὤν εἴκοσι ἐτῶν ἐβασίλευσεν ᾿Οχοζίας, καὶ ἕνα 2
ἐνιαυτὸν ἐβασίλευσεν ἐν Ἱερουσαλήμ, καὶ ὄνομα τῇ μητρὶ αὐτοῦ
Γοθολία θυγάτηρ Ἀμβρί. Καὶ οὗτος ἐπορεύθη ἐν ὁδῷ οἴκου Ἀ- 3
χαάβ, ὅτι μήτηρ αὐτοῦ ἦν σύμβουλος τοῦ ἁμαρτάνειν. Καὶ ἐποίη- 4
σε τὸ πονηρὸν ἐναντίον Κυρίου ὡς ὁ οἶκος Ἀχαάβ, ὅτι αὐτοὶ ἦ-
σαν αὐτῷ, μετὰ τὸ ἀποθανεῖν τὸν πατέρα αὐτοῦ, σύμβουλοι τοῦ
ἐξολεθρεῦσαι αὐτόν, καὶ ἐν ταῖς βουλαῖς αὐτῶν ἐπορεύθη. Καὶ 5
ἐπορεύθη μετὰ Ἰωρὰμ υἱοῦ Ἀχαὰβ βασιλέως Ἰσραὴλ εἰς πόλεμον
ἐπὶ Ἀζαὴλ βασιλέα Συρίας εἰς Ραμὼθ Γαλαάδ. Καὶ ἐπάταξαν οἱ
τοξόται τὸν Ἰωράμ· καὶ ἐπέστρεψεν Ἰωρὰμ τοῦ ἰατρευθῆναι εἰς 6
Ἰεζραὲλ ἀπὸ τῶν πληγῶν, ὧν ἐπάταξαν αὐτὸν οἱ Σύροι ἐν Ῥα-
μὰ ἐν τῷ πολεμεῖν αὐτὸν πρὸς Ἀζαὴλ βασιλέα Συρίας. Καὶ ᾿Οχο-
ζίας υἱὸς Ἰωρὰμ βασιλεὺς Ἰούδα κατέβη θεάσασθαι τὸν Ἰωρὰμ
υἱὸν Ἀχαὰβ εἰς Ἰεζραέλ, ὅτι ἠῤῥώστει. Καὶ παρὰ τοῦ Θεοῦ ἐγέ- 7
νετο καταστροφὴ ᾿Οχοζία ἐλθεῖν πρὸς Ἰωράμ· καὶ ἐν τῷ ἐλθεῖν
αὐτόν, ἐξῆλθε μετ᾿ αὐτοῦ Ἰωρὰμ πρὸς Ἰηοῦ υἱὸν Ναμεσσὶ χρι-
στὸν Κυρίου εἰς τὸν οἶκον Ἀχαάβ. Καὶ ἐγένετο ὡς ἐξεδίκησεν 8
Ἰηοῦ τὸν οἶκον Ἀχαάβ, καὶ εὗρε τοὺς ἄρχοντας Ἰούδα, καὶ τοὺς