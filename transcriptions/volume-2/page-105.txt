ΚΕΦ. ΙΗʹ.         ΒΑΣΙΑΕΙΩΝ Βʹ.         581
εὐαγγελίᾳ τῷ βασιλεῖ, ὅτι ἔκρινε Κύριος ἐκ χειρὸς τῶν ἐχ-
θρῶν αὐτοῦ. Καὶ εἶπεν αὐτῷ Ἰωάβ· οὐκ ἀνὴρ εὐαγγελίας σὺ ἐν 20
τῇ ἡμέρᾳ ταύτῃ, καὶ εὐαγγελίῃ ἐν ἡμέρᾳ ἄλλῃ· ἐν δὲ τῇ ἡμέρᾳ
ταύτῃ οὐκ εὐαγγελίῃ, οὗ ἕνεκεν ὁ υἱὸς τοῦ βασιλέως ἀπέθανε.
Καὶ εἶπεν Ἰωὰβ τῷ Χουσεί· βαδίσας ἀνάγγειλον τῷ βασιλεῖ ὅσα 21
εἶδες. Καὶ προσεκύνησε Χουσεὶ τῷ Ἰωάβ, καὶ ἐξῆλθε. Καὶ προσ- 22
έθετο ἔτι Ἀχιμάας υἱὸς Σαδώκ, καὶ εἶπε πρὸς Ἰωάβ· καὶ ἔ-
σται ὅτι δράμω καὶ ἐγὼ ὀπίσω τοῦ Χουσεί. Καὶ εἶπεν Ἰωάβ· ἵ-
νατί τοῦτο σὺ τρέχεις, υἱέ μου; δεῦρο, οὐκ ἔστι σοι εὐαγγελία πρὸς
ὠφέλειαν πορευομένῳ. Καὶ εἶπε· τί γὰρ ἐὰν δραμοῦμαι. Καὶ 23
εἶπεν αὐτῷ Ἰωάβ· δράμε. Καὶ ἔδραμεν Ἀχιμάας ὁδὸν τὴν τοῦ
Καιχάρ, καὶ ὑπερέβη τὸν Χουσεί. Καὶ Δαυὶδ ἐκάθητο ἀναμέσον 24
τῶν δύο πυλῶν. Καὶ ἐπορεύθη ὁ σκοπὸς εἰς τὸ δῶμα τῆς πύ-
λης πρὸς τὸ τεῖχος, καὶ ἐπῆρε τοὺς ὀφθαλμοὺς αὐτοῦ, καὶ εἶδε,
καὶ ἰδοὺ ἀνὴρ τρέχων μόνος ἐνώπιον αὐτοῦ. Καὶ ἀνεβόησεν ὁ σκο- 25
πὸς, καὶ ἀπήγγειλε τῷ βασιλεῖ. Καὶ εἶπεν ὁ βασιλεύς· εἰ μό-
νος ἐστὶν, εὐαγγελία ἐν τῷ στόματι αὐτοῦ. Καὶ ἐπορεύετο πορευ-
όμενος καὶ ἐγγίζων. Καὶ εἶδεν ὁ σκοπὸς ἄνδρα ἕτερον τρέχοντα. 26
Καὶ ἐβόησεν ὁ σκοπὸς πρὸς τῇ πύλῃ, καὶ εἶπεν· ἰδοὺ ἀνὴρ ἕτε-
ρος τρέχων μόνος. Καὶ εἶπεν ὁ βασιλεύς· καὶ γε οὗτος εὐαγ-
γελιζόμενος. Εἶπε δὲ ὁ σκοπός· ἐγὼ ὁρῶ τὸν δρόμον τοῦ πρώ- 27
του ὡς δρόμον Ἀχιμάας υἱοῦ Σαδώκ. Καὶ εἶπεν ὁ βασιλεύς·
ἀνὴρ ἀγαθὸς οὗτος, καί γε εἰς εὐαγγελίαν ἀγαθὴν ἐλεύσεται. Καὶ 28
ἐβόησεν Ἀχιμάας, καὶ εἶπε πρὸς τὸν βασιλέα, εἰρήνη· καὶ προσε-
κύνησε τῷ βασιλεῖ ἐπὶ πρόσωπον αὐτοῦ ἐπὶ τὴν γῆν, καὶ εἶπεν·
εὐλογητὸς Κύριος ὁ Θεός σου, ὡς ἀπέκλεισε τοὺς ἄνδρας τοὺς ἀν-
τάραντας τὴν χεῖρα αὐτῶν ἐν τῷ κυρίῳ μου τῷ βασιλεῖ. Καὶ 29
εἶπεν ὁ βασιλεύς· εἰρήνη τῷ παιδαρίῳ, τῷ Ἀβεσσαλώμ; Καὶ εἶ-
πεν Ἀχιμάας· εἶδον τὸ πλῆθος τὸ μέγα τοῦ ἀποστεῖλαι τὸν δοῦ-
λον τοῦ βασιλέως Ἰωὰβ καὶ τὸν δοῦλόν σου, καὶ οὐκ ἔγνων τί
ἐκεῖ. Καὶ εἶπεν ὁ βασιλεύς· ἐπίστρεφον, στηλώθητι ὧδε. Καὶ 30
• ἐπεστράφη, καὶ ἔστη. Καὶ ἰδοὺ ὁ Χουσεὶ παρεγένετο, καὶ εἶπε τῷ 31
βασιλεῖ· εὐαγγελισθήτω Χουσεὶ ὁ κύριός μου ὁ βασιλεύς, ὅτι ἔ-
κρινέ σοι Κύριος σήμερον ἐκ χειρὸς πάντων τῶν ἐγειρομένων ἐπὶ
σέ. Καὶ εἶπεν ὁ βασιλεὺς πρὸς τὸν Χουσεί· εἰ εἰρήνη τῷ παι- 32
δαρίῳ, τῷ Ἀβεσσαλώμ; Καὶ εἶπε Χουσεί· γένοιτο, ὡς τὸ παι-