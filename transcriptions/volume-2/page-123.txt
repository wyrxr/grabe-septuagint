ΚΕΦ. Α΄. ΒΑΣΙΛΕΙΩΝ Γ΄. 599
καὶ οὐκ ἐγνώρισας τῷ δούλῳ σου τίς καθήσεται ἐπὶ τὸν θρόνον τοῦ
κυρίου μου τοῦ βασιλέως μετ᾽ αὐτόν; Καὶ ἀπεκρίθη ὁ βασιλεὺς 28
Δαυίδ, καὶ εἶπε· καλέσατέ μοι τὴν Βηθσαβέε. Καὶ εἰσῆλθεν ἐνώ-
πιον τοῦ βασιλέως, καὶ ἔστη ἐνώπιον αὐτοῦ. Καὶ ὤμοσεν ὁ βα- 29
σιλεύς, καὶ εἶπε· ζῇ Κύριος ὃς ἐλυτρώσατο τὴν ψυχήν μου ἐκ πά-
σης θλίψεως, ὅτι καθὼς ὤμοσά σοι ἐν Κυρίῳ Θεῷ Ἰσραήλ, λέ- 30
γων, ὅτι Σαλωμὼν ὁ υἱός σου βασιλεύσει μετ᾽ ἐμέ, καὶ αὐτὸς κα-
θήσεται ἐπὶ τοῦ θρόνου μου ἀντ᾽ ἐμοῦ, ὅτι οὕτως ποιήσω τῇ ἡ-
μέρᾳ ταύτῃ. Καὶ ἔκυψε Βηθσαβεὲ ἐπὶ πρόσωπον ἐπὶ τὴν γῆν, 31
καὶ προσεκύνησε τῷ βασιλεῖ, καὶ εἶπε· ζήτω ὁ κύριός μου ὁ βα-
σιλεύς Δαυίδ εἰς τὸν αἰῶνα. Καὶ εἶπεν ὁ βασιλεὺς Δαυίδ· κα- 32
λέσατέ μοι Σαδὼκ τὸν ἱερέα, καὶ Νάθαν τὸν προφήτην, καὶ Βα-
ναίαν υἱὸν Ἰωιαδαέ. Καὶ εἰσῆλθον ἐνώπιον τοῦ βασιλέως. Καὶ 33
εἶπεν ὁ βασιλεὺς αὐτοῖς· λάβετε μεθ᾽ ὑμῶν τοὺς δούλους τοῦ
κυρίου ὑμῶν, καὶ ἐπιβιβάσατε Σαλωμὼν τὸν υἱόν μου ἐπὶ τὴν ἡ-
μίονον τὴν ἐμήν, καὶ καταγάγετε αὐτὸν εἰς τὸν Γιῶν, καὶ χρί- 34
σατω αὐτὸν ἐκεῖ Σαδὼκ ὁ ἱερεύς, καὶ Νάθαν ὁ προφήτης εἰς βα-
σιλέα ἐπὶ Ἰσραήλ, καὶ σαλπίσατε κερατίνῃ, καὶ ἐρεῖτε· ζήτω ὁ
βασιλεὺς Σαλωμών. Καὶ ἀναβήσεσθε ὀπίσω αὐτοῦ, καὶ εἰσε- 35
λεύσεται καὶ καθήσεται ἐπὶ τοῦ θρόνου μου, καὶ αὐτὸς βασιλεύσει
ἀντὶ ἐμοῦ· καὶ ἐγὼ ἐνετειλάμην τοῦ εἶναι ἡγούμενον ἐπὶ Ἰσραήλ
καὶ ἐπὶ Ἰούδαν. Καὶ ἀπεκρίθη Βαναίας υἱὸς Ἰωιαδαὲ τῷ βασι- 36
λεῖ, καὶ εἶπε· γένοιτο· οὕτως πιστώσαι Κύριος ὁ Θεὸς τοῦ κυ-
ρίου μου τοῦ βασιλέως. Καθὼς ἦν Κύριος μετὰ τοῦ κυρίου μου 37
τοῦ βασιλέως, οὕτως εἴη μετὰ Σαλωμών, καὶ μεγαλύναι τὸν θρό-
νον αὐτοῦ ὑπὲρ τὸν θρόνον τοῦ κυρίου μου τοῦ βασιλέως Δαυίδ.
Καὶ κατέβη Σαδὼκ ὁ ἱερεύς, καὶ Νάθαν ὁ προφήτης, καὶ Βαναίας 38
υἱὸς Ἰωιαδαέ, καὶ ὁ Χερεθεΐ, καὶ ὁ Φελεθεῖ καὶ ἐπεκάθισαν
τὸν Σαλωμὼν ἐπὶ τὴν ἡμίονον τοῦ βασιλέως Δαυίδ, καὶ ἀπήγα-
γον αὐτὸν εἰς τὸν Γιών. Καὶ ἔλαβε Σαδὼκ ὁ ἱερεὺς τὸ κέρας 39
τοῦ ἐλαίου ἐκ τῆς σκηνῆς, καὶ ἔχρισε τὸν Σαλωμών, καὶ ἐσάλ-
πισε τῇ κερατίνῃ. Καὶ εἶπε πᾶς ὁ λαός· ζήτω ὁ βασιλεὺς Σα-
λωμών. Καὶ ἀνέβη πᾶς ὁ λαὸς ὀπίσω αὐτοῦ, καὶ ἐχόρευον ἐν 40
χοροῖς καὶ εὐφραινόμενοι εὐφροσύνην μεγάλην, καὶ ἐρράγη ἡ γῆ ἐν
τῇ φωνῇ αὐτῶν. Καὶ ἤκουσεν Ἀδωνίας, καὶ πάντες οἱ κλητοὶ αὑ- 41
τοῦ, καὶ αὐτοὶ συνετέλεσαν φαγεῖν. Καὶ ἤκουσεν Ἰωὰβ τὴν φωνὴν