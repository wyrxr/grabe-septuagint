912                                Ι Ω Β.                               ΚΕΦ. ΚΑ΄.
6 φαντες εἰς ἐμὲ θαυμάσατε, χεῖρα θέντες ἐπὶ σιαγόνη. Ἐάν τε γὰρ
7 μνησθῶ, ἐσπούδακα· ἔχουσι δέ μου τὰς σάρκας ὀδύναι. Διατὶ (δὲ)
8 ἀσεβεῖς ζῶσι, πεπαλαίωνται δὲ καὶ ἐν πλούτῳ; Ὁ σπόρος αὐτῶν
9 κατὰ ψυχήν, τὰ δὲ τέκνα αὐτῶν ἐν ὀφθαλμοῖς αὐτῶν. Οἱ οἶκοι
  αὐτῶν εὐθηνοῦσι, φόβος δὲ οὐδαμοῦ· μάστιξ δὲ παρὰ Κυρίου οὐκ
10 ἔστιν ἐπ᾿ αὐτοῖς. Ἡ βοῦς αὐτῶν οὐκ ὠμοτόκησε, διεσώθη δὲ αὐ-
11 τῶν ἡ ἐν γαστρὶ ἔχουσα, καὶ οὐκ ἔσφαλε. Μένουσι δὲ ὥσπερ πρό-
12 βατα αἰώνια· τὰ δὲ παιδία αὐτῶν προσπαίζει αὐτοῖς, ἀναλαμβά-
13 νοντα ψαλτήριον καὶ κιθάραν, καὶ εὐφραίνονται φωνῇ ψαλμοῦ. Συν-
  ετέλεσαν ἐν ἀγαθοῖς τὸν βίον αὐτῶν, ἐν δὲ ἀναπαύσει ᾅδου ἔκοι-
14 μήθησαν. Λέγει δὲ (ὁ ἀσεβὴς) τῷ Κυρίῳ· ἀπόστα ἀπ᾿ ἐμοῦ· τὰς
15 ὁδούς σου εἰδέναι οὐ βούλομαι. Τί ἱκανὸς ὅτι δουλεύσωμεν αὐτῷ;
16 καὶ τίς ὠφέλεια ὅτι ἀπαντήσωμεν αὐτῷ; Ἐν χερσὶ γὰρ αὐτῶν
17 ἦν τὰ ἀγαθά, ἔργα δὲ ἀσεβῶν οὐ καθορᾷ. Οὐ μὴν δὲ ἀλλὰ καὶ
  ἀσεβῶν λύχνος σβεσθήσεται, ἐπελεύσεται δὲ αὐτοῖς ἡ καταστροφή,
18 καὶ ὠδῖνες αὐτοὺς ἕξουσιν ἀπὸ ὀργῆς· ἔσονται δὲ ὥσπερ ἄχυρα
19 πρὸ ἀνέμου, ἢ ὥσπερ κονιορτὸς ὃν ὀφείλατο λαῖλαψ. Ἐκλείποι·
  υἱοῖς αὐτοῦ τὰ ὑπάρχοντα αὐτοῦ· ἀνταποδώσει πρὸς αὐτὸν καὶ
20 γνώσεται. Ἴδοιεν δὲ οἱ ὀφθαλμοὶ αὐτοῦ τὴν ἑαυτοῦ σφαγήν, καὶ
21 ὑπὸ Κυρίου μὴ διασωθείη. Ὅτι τί θέλημα αὐτοῦ ἐν οἴκῳ αὐτοῦ
22 μετ᾿ αὐτόν; καὶ ἀριθμοὶ μηνῶν αὐτοῦ διηρέθησαν. Πότερον οὐχὶ
  ὁ Κύριός ἐστιν ὁ διδάσκων σύνεσιν καὶ ἐπιστήμην; αὐτὸς δὲ φόνους
23 διακρινεῖ. Οὗτος ἀποθανεῖται ἐν κράτει ἁπλοσύνης αὐτοῦ, ὅλος δὲ
24 εὐπαθῶν καὶ εὐθηνῶν· τὰ δὲ ἔγκατα αὐτοῦ πλήρη στέατος, ὁ δὲ
25 μυελὸς αὐτοῦ διαχέεται· ὁ δέ γε τελευτᾷ ὑπὸ πικρίας ψυχῆς, οὐ
26 φαγὼν ἀγαθὸν οὐδέν· ὁμοθυμαδὸν δὲ (οἱ υἱοὶ αὐτοῦ) ἐπὶ γῆς κοι-
27 μηθήσονται, σαπρία δὲ αὐτοὺς ἐκάλυψεν (ἐπὶ γῆς). Ὥστε οἶδα ὑμᾶς,
28 ὅτι τόλμη ἐπικεισθέ μοι, ὅτι ἐρεῖτε· ποῦ ἔστιν οἶκος ἄρχοντος; Καὶ
29 ποῦ ἐστι σκέπη τῶν σκηνωμάτων τῶν ἀσεβῶν; Ἐρωτήσατε πα-
  ραπορευομένους ὁδόν, καὶ τὰ σημεῖα αὐτῶν οὐκ ἀπαλλοτριώσετε.
30 Ὅτι εἰς ἡμέραν ἀπωλείας κουφίζεται ὁ πονηρός, (καὶ) εἰς ἡμέραν
31 ὀργῆς αὐτοῦ ἀπαχθήσονται. Τίς ἀπαγγελεῖ ἐπὶ πρόσωπον αὐ-
  τοῦ τὴν ὁδὸν αὐτοῦ; καὶ ἃ αὐτὸς ἐποίησε, τίς ἀνταποδώσει αὐ-
32 τῷ; Καὶ αὐτὸς εἰς τάφους ἀπηνέχθη, καὶ ἐπὶ σωρῷ ἠγρύπνησεν.
33 Ἐγλυκάνθησαν αὐτῷ χάλικες χειμάρρου· καὶ ὀπίσω αὐτοῦ πᾶς
34 ἄνθρωπος ἀπελεύσεται, καὶ ἔμπροσθεν αὐτοῦ ἀναρίθμητοι. Πῶς