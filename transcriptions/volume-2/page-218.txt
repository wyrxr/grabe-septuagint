694
ΒΑΣΙΛΕΙΩΝ Δʹ. ΚΕΦ. ΙΖʹ.

4 λεὺς Ἀσσυρίων. Καὶ ἐγενήθη αὐτῷ Ὡσηὲ δοῦλος, καὶ ἐπέστρεψεν
αὐτῷ μαναά. Καὶ εὗρε βασιλεὺς Ἀσσυρίων ἐν τῷ Ὡσηὲ ἀδικίαν,
ὅτι ἀπέστειλεν ἀγγέλους πρὸς Σωὰ βασιλέα Αἰγύπτου, καὶ οὐκ
ἤνεγκεν μαναὰ τῷ βασιλεῖ Ἀσσυρίων ἐν τῷ ἐνιαυτῷ ἐκείνῳ. Καὶ
ἐπολιόρκησεν αὐτὸν ὁ βασιλεὺς Ἀσσυρίων, καὶ ἔδησεν αὐτὸν ἐν
5 οἴκῳ φυλακῆς. Καὶ ἀνέβη ὁ βασιλεὺς Ἀσσυρίων ἐν πάσῃ τῇ γῇ,
καὶ ἀνέβη εἰς Σαμάρειαν, καὶ ἐπολιόρκησεν ἐπ᾿ αὐτὴν τρία ἔτη.
6 Ἐν ἔτει ἐννάτῳ Ὡσηὲ συνέλαβε βασιλεὺς Ἀσσυρίων τὴν Σαμά-
ρειαν, καὶ ἀπῴκισε τὸν Ἰσραὴλ εἰς Ἀσσυρίους, καὶ κατώκισεν
αὐτοὺς ἐν Ἀλλάε, καὶ ἐν Ἀβὼρ ποταμοῖς Γωζάν, καὶ Ὄρῃ Μήδων.
7 Καὶ ἐγένετο ὅτε ἥμαρτον οἱ υἱοὶ Ἰσραὴλ τῷ Κυρίῳ Θεῷ αὐτῶν
τῷ ἀναγαγόντι αὐτοὺς ἐκ γῆς Αἰγύπτου ὑποκάτωθεν χειρὸς Φα-
8 ραὼ βασιλέως Αἰγύπτου, καὶ ἐφοβήθησαν θεοὺς ἑτέρους, καὶ ἐπο-
ρεύθησαν τοῖς δικαιώμασι τῶν ἐθνῶν, ὧν ἐξῆρε Κύριος ἀπὸ προ-
9 σώπου υἱῶν Ἰσραήλ, καὶ οἱ βασιλεῖς Ἰσραὴλ ὅσοι ἐποίησαν, καὶ
ὅσοι ἠμφιέσαντο οἱ υἱοὶ Ἰσραὴλ λόγους, οὐχ οὕτως κατὰ Κυρίου
Θεοῦ αὐτῶν· καὶ (ὧν) ᾠκοδόμησαν ἑαυτοῖς ὑψηλὰ ἐν πάσαις ταῖς
10 πόλεσιν αὐτῶν ἀπὸ πύργου φυλασσόντων ἕως πόλεως ὀχυρᾶς. Καὶ
ἐστήλωσαν ἑαυτοῖς στήλας, καὶ ἄλση ἐπὶ παντὶ βουνῷ ὑψηλῷ, καὶ
11 ὑποκάτω παντὸς ξύλου ἀλσώδους. Καὶ ἐθυσίασαν ἐκεῖ ἐν πᾶσιν
ὑψηλοῖς, καθὼς τὰ ἔθνη ἃ ἀπῴκισε Κύριος ἀπὸ προσώπου αὐτῶν,
καὶ ἐποίησαν κοινωνούς, καὶ ἐχάραξαν τοῦ παροργίσαι τὸν Κύριον.
12 Καὶ ἐλάτρευσαν τοῖς εἰδώλοις οἷς εἶπε Κύριος αὐτοῖς, οὐ ποιήσετε
13 τὸ ῥῆμα τοῦτο τῷ Κυρίῳ. Καὶ διεμαρτύρατο Κύριος ἐν τῷ Ἰσραήλ,
καὶ ἐν Ἰούδα, καὶ ἐν χειρὶ πάντων τῶν προφητῶν αὐτοῦ, παντὸς
ὁρῶντος, λέγων, ἀποστράφητε ἀπὸ τῶν ὁδῶν ὑμῶν τῶν πονηρῶν,
καὶ φυλάξατε τὰς ἐντολάς μου, καὶ τὰ δικαιώματά μου, καὶ
πάντα τὸν νόμον ὃν ἐνετειλάμην τοῖς πατράσιν ὑμῶν, ὅσα ἀπέ-
στειλα (αὐτοὺς) πρὸς ὑμᾶς ἐν χειρὶ τῶν δούλων μου, τῶν προφη-
14 τῶν. Καὶ οὐκ ἤκουσαν αὐτῶν, καὶ ἐσκλήρυναν τὸν νῶτον αὐτῶν
ὑπὲρ τὸν νῶτον τῶν πατέρων αὐτῶν, οἳ οὐ ἐπίστευσαν Κυρίῳ
15 Θεῷ αὐτῶν. Καὶ ἀπέῤῥιψαν τοὺς ἀκριβασμοὺς αὐτοῦ, καὶ τὴν
συνθήκην αὐτοῦ, ἣν ἔκοψε σὺν πατράσιν αὐτῶν, καὶ τὰ μαρτύρια
αὐτοῦ, ὅσα διεμαρτύρατο αὐτοῖς, οὐκ ἐφύλαξαν, καὶ ἐπορεύθησαν
ὀπίσω τῶν ματαίων, καὶ ἐματαιώθησαν, καὶ ὀπίσω τῶν ἐθνῶν
τῶν περικυκλωσάντων αὐτούς, ὧν ἐνετείλατο Κύριος αὐτοῖς τοῦ