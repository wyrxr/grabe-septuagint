614 ΒΑΣΙΛΕΙΩΝ Γ΄. ΚΕΦ. Ζ΄.
14 υἱὸν γυναικὸς χήρας, καὶ οὗτος ἀπὸ τῆς φυλῆς Νεφθαλείμ· καὶ
δ πατὴρ αὐτοῦ ἀνὴρ τίμιος, τέκτων χαλκοῦ, καὶ πεπληρωμένος
τῆς τέχνης, καὶ συνέσεως, καὶ ἐπιγνώσεως τοῦ ποιεῖν πᾶν ἔργον
ἐν χαλκῷ· καὶ εἰσήχθη πρὸς τὸν βασιλέα Σαλωμὼν καὶ ἐποί-
15 ησε πάντα τὰ ἔργα. Καὶ ἐχώνευσε τοὺς δύο στύλους τῷ αἰλὰμ
τοῦ οἴκου, ὀκτωκαίδεκα πήχεις ὕψος τοῦ στύλου, καὶ περίμετρον
τεσσαρεσκαίδεκα πήχεις ἐκύκλουν αὐτὸν τὸ πάγος τοῦ στύλου τεσ-
σάρων δακτύλων τὰ κοιλώματα· καὶ οὕτως ὁ στύλος ὁ δεύτερος.
16 Καὶ δύο ἐπιθέματα ἐποίησε δοῦναι ἐπὶ τὰς κεφαλὰς τῶν στύλων
χωνευτά, χαλκᾶ· πέντε πήχεις τὸ ὕψος τοῦ ἐπιθέματος τοῦ ἑ-
17 νός, καὶ πέντε πήχεις τὸ ὕψος τοῦ ἐπιθέματος τοῦ δευτέρου. Καὶ
ἐποίησε δύο δίκτυα περικαλύψαι τὰ ἐπίθεμα τῶν στύλων· καὶ δί-
18 κτυον τῷ ἐπιθέματι τῷ ἑνί, καὶ δίκτυον τῷ ἐπιθέματι τῷ δευτέρῳ. Καὶ
ἔργον κρεμαστόν, δύο στίχοι ῥοῶν χαλκῶν, δεδικτυωμένοι, ἔργον κρε-
μασῶν, στίχος ἐπὶ στίχον· καὶ οὕτως ἐποίησε τῷ ἐπιθέματι τῷ δευτέρῳ.
19 · Καὶ ἐπιθέματα ἐπὶ τῶν κεφαλῶν τῶν στύλων, ἔργον κρίνου, κατὰ τὸ
20 αἰλάμ, τεσσάρων πηγῶν. Καὶ μέλαθρον ἐπ᾿ ἀμφοτέρων τῶν στύ-
λων, καὶ ἐπάνωθεν τῶν πλευρῶν ἐπίθεμα μέλαθρον, καὶ τῶν ῥό-
21 · ων πέντε στίχοι κύκλῳ ἐπὶ τῆς κεφαλῖδος τῆς δευτέρας. Καὶ ἔ-
στησε τοὺς στύλους τοῦ αἰλὰμ τοῦ ναοῦ· καὶ ἔστησε τὸν στύλον
τὸν ἕνα, καὶ ἐπεκάλεσε τὸ ὄνομα αὐτοῦ Ἰαχούν· καὶ ἔστησε τὸν
22 στύλον τὸν δεύτερον, καὶ ἐπεκάλεσε τὸ ὄνομα αὐτοῦ Βοός. Καὶ
ἐπὶ τῶν κεφαλῶν ἔργον κρίνου, καὶ ἐτελειώθη τὸ ἔργον τῶν στύ-
23 λων. Καὶ ἐποίησε τὴν θάλασσαν αὐτὴν δέκα ἐν πήχει ἀπὸ τοῦ
χείλους αὐτῆς ἕως τοῦ χείλους αὐτῆς, στρογγύλον κύκλῳ τὸ αὐ-
τό· πέντε ἐν πήχει ὕψος αὐτῆς, καὶ συνηγμένοι τρεῖς καὶ τριά-
24 κοντα ἐν πήχει ἐκύκλουν αὐτὴν κύκλῳ. Καὶ ὑποστηρίγματα ὑπο-
κάτωθεν τοῦ χείλους αὐτῆς κυκλόθεν ἐκύκλουν αὐτὴν δέκα ἐν πή-
χει κυκλόθεν· δύο στίχοι τῶν ὑποστηριγμάτων κεχυμένοι ἐν τῇ
25 χύσει αὐτῆς ἑστῶτες. Καὶ δώδεκα βόες ὑποκάτω τῆς θαλάσσης,
οἱ τρεῖς ἐπιβλέποντες βορρᾶν, καὶ οἱ τρεῖς ἐπιβλέποντες θάλασσαν,
καὶ οἱ τρεῖς ἐπιβλέποντες Νότον, καὶ οἱ τρεῖς ἐπιβλέποντες ἀνα-
τολήν, καὶ ἡ θάλασσα ἐπ᾿ αὐτῶν ἐπάνωθεν, καὶ πάντα τὰ ὀπί-
26 σθια εἰς τὸν οἶκον. Καὶ τὸ πάγος αὐτοῦ παλαιστής· καὶ τὸ χεί-
λος αὐτῆς ὡς ἔργον χείλους ποτηρίου, βλάστος κρίνου, δισχιλί-
27 ους χοεῖς χωροῦντας. Καὶ ἐποίησε τὰς Μεχωνὼθ δέκα χαλκᾶς,