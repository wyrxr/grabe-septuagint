**Β Α Σ Ι Λ Ε Ι Ω Ν Α´.**
**ΚΕΦ. ΙΖ´. XVII.**
513
ΚΑΙ συνάγουσιν ἀλλόφυλοι τὰς παρεμβολὰς αὐτῶν εἰς πόλε- 1
μων, καὶ συνάγονται εἰς Σοχὼμ τῆς Ἰουδαίας, καὶ παρεμβάλ-
λουσιν ἀναμέσον Σοχώ, καὶ ἀναμέσον Ἀζηκὰ ἐν Ἀφεσδομμείν.
Καὶ Σαοὺλ καὶ οἱ ἄνδρες Ἰσραὴλ συνάγονται, καὶ παρεμβάλλου- 2
σιν ἐν τῇ κοιλάδι, αὐτοὶ παρατάσσονται εἰς πόλεμον ἐξεναντίας
ἀλλοφύλων. Καὶ ἀλλόφυλοι ἵστανται ἐπὶ τοῦ ὄρους ἐνταῦθα, καὶ 3
Ἰσραὴλ ἵσταται ἐπὶ τοῦ ὄρους ἐνταῦθα, καὶ ὁ αὐλὼν ἀναμέσον
αὐτῶν. Καὶ ἐξῆλθεν ἀνὴρ δυνατὸς ἐκ τῆς παρατάξεως τῶν ἀλ- 4
λοφύλων, Γολιὰθ ὄνομα αὐτῷ ἐκ Γὲθ, ὕψος αὐτοῦ ἓξ πήχεων
καὶ σπιθαμῆς. Καὶ περικεφαλαία ἐπὶ τῆς κεφαλῆς αὐτοῦ, καὶ θώ- 5
ρακα ἁλυσιδωτὸν αὐτὸς ἐνδεδυκὼς· καὶ ὁ σταθμὸς τοῦ θώρακος
αὐτοῦ πέντε χιλιάδες σίκλων χαλκοῦ καὶ σιδήρου. Καὶ κνημῖδες 6
χαλκαῖ ἐπάνω τῶν σκελῶν αὐτοῦ, καὶ ἀσπὶς χαλκὴ ἀναμέσον
τῶν ὤμων αὐτοῦ. Καὶ ὁ χοντὸς τοῦ δόρατος αὐτοῦ ὡσεὶ μέ- 7
σακλον ὑφαίνοντος, καὶ ἡ λόγχη αὐτοῦ ἑξακοσίων σίκλων σιδήρου·
καὶ ὁ αἴρων τὰ ὅπλα αὐτοῦ προεπορεύετο αὐτοῦ. Καὶ ἔστη, καὶ 8
ἀνεβόησε πρὸς τὴν παράταξιν Ἰσραὴλ, καὶ εἶπεν αὐτοῖς, ἔτι ἐκπο-
ρεύεσθε παρατάσσασθαι πολέμῳ ἐξεναντίας ἡμῶν; οὐκ ἐγὼ εἰμι ἀλ-
λόφυλος, καὶ ὑμεῖς Ἑβραῖοι τοῦ Σαούλ; ἐκλέξασθε αὐτοῖς ἄν-
δρα, καὶ καταβήτω πρός με. Καὶ ἐὰν δυνηθῇ πρὸς με πολεμῆ- 9
σαι, καὶ ἐὰν πατάξῃ με, καὶ ἐσόμεθα ὑμῖν εἰς δούλους. Ἐὰν
ἐγὼ δυνηθῶ, καὶ πατάξω αὐτὸν, ἔσεσθε ἡμῖν εἰς δούλους, καὶ
δουλεύσετε ἡμῖν. Καὶ εἶπεν ὁ ἀλλόφυλος, Ἰδοὺ ἐγὼ ὠνείδισα τὴν 10
παράταξιν Ἰσραὴλ σήμερον ἐν τῇ ἡμέρᾳ ταύτῃ· δότε μοι ἄνδρα,
καὶ μονομαχήσομεν ἀμφότεροι. Καὶ ἤκουσαν Σαοὺλ καὶ πᾶς Ἰσ- 11
ραὴλ τὰ ῥήματα αὐτοῦ τοῦ ἀλλοφύλου ταῦτα, καὶ ἐξέστησαν, καὶ
ἐφοβήθησαν σφόδρα. Καὶ εἶπε Δαυὶδ υἱὸς ἀνθρώπου Ἐφραθαίου· 12
οὗτος ἐκ Βηθλεὲμ Ἰούδα, καὶ ὄνομα αὐτῷ Ἰεσσαὶ, καὶ αὐτῷ ὀ-
κτὼ υἱοί. Καὶ ὁ ἀνὴρ ἐν ταῖς ἡμέραις Σαοὺλ πρεσβύτερος ἐλη-
λυθὼς ἐν ἀνδράσι. Καὶ ἐπορεύθησαν οἱ τρεῖς υἱοὶ Ἰεσσαὶ οἱ μεί- 13
ζονες, ἐπορεύθησαν ὀπίσω Σαοὺλ εἰς πόλεμον, καὶ ὄνομα τῶν υἱ-
ῶν αὐτοῦ τῶν πορευθέντων εἰς τὸν πόλεμον, Ἐλιὰβ ὁ πρωτότο-
κος αὐτοῦ, καὶ ὁ δεύτερος αὐτοῦ Ἀμιναδάβ, καὶ ὁ τρίτος αὐτοῦ
(Τόμ. Β΄.)
3