566
Β Α Σ Ι Λ Ε Ι Ω Ν Β΄. ΚΕΦ. ΙΒ΄. ΙΓ΄.
27 βὰθ υἱῶν Ἀμμών, καὶ κατέλαβε τὴν πόλιν τῆς βασιλείας. Καὶ
ἀπέστειλεν Ἰωὰβ ἀγγέλους πρὸς Δαυίδ, καὶ εἶπεν· ἐπολέμησα
28 πρὸς Ῥαββάθ, καὶ κατελαβόμην τὴν πόλιν τῶν ὑδάτων. Καὶ νῦν
σύναγε τὸ κατάλοιπον τοῦ λαοῦ, καὶ παρέμβαλε ἐπὶ τὴν πόλιν,
καὶ προκαταλαβοῦ αὐτήν, ἵνα μὴ προκαταλάβωμαι ἐγὼ τὴν πό-
29 λιν, καὶ κληθῇ τὸ ὄνομά μου ἐπ᾿ αὐτήν. Καὶ συνήγαγε Δαυίδ
πάντα τὸν λαόν, καὶ ἐπορεύθη πρὸς Ῥαββάθ, καὶ ἐπολέμησεν ἐν
30 αὐτῇ, καὶ κατελάβετο αὐτήν. Καὶ ἔλαβε τὸν στέφανον τοῦ βασι-
λέως αὐτῶν ἀπὸ τῆς κεφαλῆς αὐτοῦ, καὶ ὁ σταθμὸς αὐτοῦ τάλαν-
τον χρυσίου, καὶ λίθου τιμίου, καὶ ἦν ἐπὶ τῆς κεφαλῆς Δαυίδ,
31 καὶ σκῦλα τῆς πόλεως ἐξήνεγκε πολλὰ σφόδρα. Καὶ τὸν λαὸν
τὸν ἐν αὐτῇ ἐξήγαγε, καὶ ἔθηκεν ἐν τῷ πρίονι, καὶ ἐν τοῖς τρο-
βόλοις τοῖς σιδηροῖς, καὶ διήγαγεν αὐτοὺς διὰ τοῦ πλινθίου. Καὶ
οὕτως ἐποίησε πάσαις ταῖς πόλεσιν υἱῶν Ἀμμών. Καὶ ἐπέστρε-
ψε Δαυίδ καὶ πᾶς ὁ λαὸς εἰς Ἱερουσαλήμ.

ΚΕΦ. ΙΓ΄. ΧΙΙΙ.

1 ΚΑΙ ἐγενήθη μετὰ ταῦτα καὶ τῷ Ἀβεσσαλὼμ υἱῷ Δαυίδ ἀ-
δελφὴ καλὴ τῷ εἴδει σφόδρα, καὶ ὄνομα αὐτῇ Θαμάρ, καὶ ἠγά-
2 πησεν αὐτὴν Ἀμνὼν υἱὸς Δαυίδ. Καὶ ἐθλίβετο Ἀμνὼν ὥστε ἀρ-
ρωστεῖν διὰ Θαμὰρ τὴν ἀδελφὴν αὐτοῦ, ὅτι παρθένος ἦν αὐτή,
καὶ ὑπέρογκον (καὶ) ἐν ὀφθαλμοῖς Ἀμνὼν τοῦ ποιῆσαι αὐτῇ τί.
3 Καὶ ἦν τῷ Ἀμνὼν ἑταῖρος, καὶ ὄνομα αὐτῷ Ἰωναδάβ, υἱὸς Σα-
μαὰ τοῦ ἀδελφοῦ Δαυίδ. Καὶ Ἰωναδὰβ ἀνὴρ σοφὸς σφόδρα, καὶ
4 εἶπεν αὐτῷ· τί σοι ὅτι σὺ οὕτως ἀσθενής, υἱὲ τοῦ βασιλέως, τὸ
πρωῒ πρωῒ; οὐχ ἀπαγγελεῖς μοι; καὶ εἶπεν αὐτῷ Ἀμνών· Θαμὰρ
5 τὴν ἀδελφὴν Ἀβεσσαλὼμ τοῦ ἀδελφοῦ μου ἐγὼ ἀγαπῶ. Καὶ εἶ-
πεν αὐτῷ Ἰωναδάβ· κοιμήθητι ἐπὶ τῆς κοίτης σου, καὶ μαλακί-
σθητι, καὶ εἰσελεύσεται ὁ πατήρ σου τοῦ ἰδεῖν σε, καὶ ἐρεῖς πρὸς
αὐτόν· ἐλθάτω δὴ Θαμὰρ ἡ ἀδελφή μου, καὶ ψωμισάτω με, καὶ
ποιησάτω κατ᾿ ὀφθαλμούς μου βρῶμα, ὅπως ἴδω καὶ φάγω ἐκ τῶν
6 χειρῶν αὐτῆς. Καὶ ἐκοιμήθη Ἀμνών, καὶ ἠρρώστησε, καὶ εἰσῆλ-
θεν ὁ βασιλεὺς ἰδεῖν αὐτόν. Καὶ εἶπεν Ἀμνὼν πρὸς τὸν βασι-
λέα· ἐλθάτω δὴ Θαμὰρ ἡ ἀδελφή μου πρός με, καὶ κολλυρισάτω
ἐν ὀφθαλμοῖς μου δύο κολλυρίδας, καὶ φάγομαι ἐκ τῆς χειρὸς