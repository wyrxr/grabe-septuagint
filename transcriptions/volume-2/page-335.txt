ΚΕΦ. ΚΗ'. ΚΘ'. ΤΩΝ ΒΑΣΙΛΕΙΩΝ ΙΟΥΔΑ Β'. 811
σιλέων Ἰούδα καὶ Ἰσραήλ. Καὶ ἐκοιμήθη Ἄχαζ μετὰ τῶν πατέρων 27
ἑαυτοῦ, καὶ ἐτάφη ἐν πόλει Δαυΐδ, ὅτι οὐκ εἰσήνεγκαν αὐτὸν εἰς
τοὺς τάφους τῶν βασιλέων Ἰσραήλ, καὶ ἐβασίλευσεν Ἑζεκίας υἱὸς
αὐτοῦ ἀντ᾿ αὐτοῦ.

ΚΕΦ. ΚΘ'. ΧΧΙΧ.

ΚΑΙ Ἑζεκίας ἐβασίλευσεν ὧν εἴκοσι καὶ πέντε ἐτῶν, καὶ εἴ- 1
κοσι ἐννέα ἔτη ἐβασίλευσεν ἐν Ἱερουσαλήμ, καὶ ὄνομα τῇ μητρὶ
αὐτοῦ Ἀβιὰ, θυγάτηρ Ζαχαρίου. Καὶ ἐποίησε τὸ εὐθὲς ἐνώπιον 2
Κυρίου, κατὰ πάντα ὅσα ἐποίησε Δαυΐδ ὁ πατὴρ αὐτοῦ. Καὶ ἐγέ- 3
νετο ὡς ἔστη ἐπὶ τῆς βασιλείας αὐτοῦ, ἐν τῷ πρώτῳ μηνὶ ἀνέωξε
τὰς θύρας οἴκου Κυρίου, καὶ ἐπεσκεύασεν αὐτάς. Καὶ εἰσήγαγε 4
τοὺς ἱερεῖς καὶ τοὺς Λευΐτας, καὶ κατέστησεν αὐτοὺς εἰς τὸ κλίτος
τὸ πρὸς ἀνατολὰς, καὶ εἶπεν αὐτοῖς· ἀκούσατε οἱ Λευῖται, νῦν 5
ἁγνίσθητε, καὶ ἁγνίσατε τὸν οἶκον Κυρίου Θεοῦ πατέρων ὑμῶν,
καὶ ἐκβάλετε τὴν ἀκαθαρσίαν ἐκ τῶν ἁγίων. Ὅτι ἀπέστησαν οἱ 6
πατέρες ἡμῶν, καὶ ἐποίησαν τὸ πονηρὸν ἐναντίον Κυρίου Θεοῦ ἡ-
μῶν, καὶ ἐγκατέλιπον αὐτὸν, καὶ ἀπέστρεψαν τὸ πρόσωπον αὐτῶν
ἀπὸ τῆς σκηνῆς Κυρίου, καὶ ἔδωκαν αὐχένα. Καὶ ἀπέκλεισαν τὰς 7
θύρας τοῦ ναοῦ, καὶ ἔσβεσαν τοὺς λύχνους, καὶ θυμίαμα οὐκ ἐθυ-
μίασαν, καὶ ὁλοκαυτώματα οὐ προσήνεγκαν ἐν τῷ ἁγίῳ, Θεῷ Ἰσ-
ραήλ. Καὶ ὠργίσθη θυμῷ Κύριος ἐπὶ τὸν Ἰούδαν καὶ ἐπὶ τὴν Ἱε- 8
ρουσαλήμ, καὶ ἔδωκεν αὐτοὺς εἰς ἔκστασιν, καὶ εἰς ἀφανισμὸν, καὶ
εἰς συριγμὸν, ὡς ὑμεῖς ὁρᾶτε τοῖς ὀφθαλμοῖς ὑμῶν. Καὶ ἰδοὺ πε- 9
πλήγασιν οἱ πατέρες ὑμῶν ἐν μαχαίρᾳ, καὶ οἱ υἱοὶ ὑμῶν, καὶ αἱ
θυγατέρες ὑμῶν, καὶ αἱ γυναῖκες ὑμῶν ἐν αἰχμαλωσίᾳ ἐν γῇ οὐχ
αὐτῶν, ὃ καὶ νῦν ἐστιν. Ἐπὶ τούτοις νῦν ἐστιν ἐπὶ καρδίας διαθέ- 10
σθαι διαθήκην μου, διαθήκην Κυρίου Θεοῦ Ἰσραήλ, καὶ ἀποστρέψει
τὴν ὀργὴν τοῦ θυμοῦ αὐτοῦ ἀφ᾿ ἡμῶν. Καὶ νῦν μὴ διαλίπητε, ὅτι 11
ἐν ὑμῖν ἡρέτικε Κύριος στῆναι ἐναντίον αὐτοῦ λειτουργεῖν, καὶ εἶ-
ναι αὐτῷ λειτουργοῦντας καὶ θυμιῶντας. Καὶ ἀνέστησαν οἱ Λευῖ- 12
ται, Μαὰθ ὁ τοῦ Ἀμασὶ, καὶ Ἰωὴλ ὁ τοῦ Ἀζαρίου ἐκ τῶν υἱῶν
Καὰθ· καὶ ἐκ τῶν υἱῶν Μεραρὶ, Κεὶς ὁ τοῦ Ἀβδὶ, καὶ Ἀζαρίας ὁ
τοῦ Ἰαλλήλ· καὶ ἀπὸ τῶν υἱῶν Γεδσὼν, Ἰωὰ ὁ τοῦ Ζεμμὰθ καὶ
Ἰωαδὰν ὁ τοῦ Ἰωαχά· Καὶ τῶν υἱῶν Ἐλισαφὰν, Ζαμβρὶ, καὶ Ἰεϊὴλ· 13