860 ΛΟΓΟΙ ΝΕΕΜΙΑ ΚΕΦ. Ηʹ.
3 μιᾷ τοῦ μηνὸς τοῦ ἑβδόμου. Καὶ ἀνέγνω ἐν αὐτῷ ἀπὸ τῆς ὥρας
τοῦ διαφωτίσαι τὸν ἥλιον ἕως μέσου τῆς ἡμέρας, ἀπέναντι τῶν
ἀνδρῶν καὶ τῶν γυναικῶν, καὶ αὐτοὶ συνιέντες. καὶ ὦτα παντὸς
4 τοῦ λαοῦ εἰς τὸ βιβλίον τοῦ νόμου. Καὶ ἔστη Ἔζρας ὁ γραμμα-
τεὺς ἐπὶ βήματος ξυλίνου, καὶ ἔστησαν ἐχόμενα αὐτοῦ Μαθθα-
θίας, καὶ Σαμαΐας, καὶ Ἀνανίας, καὶ Οὐρία, καὶ Χελκεία, καὶ
Μαασία ἐκ δεξιῶν αὐτοῦ, καὶ ἐξ εὐωνύμων Φαδαΐας, καὶ Μισαήλ,
καὶ Μελχίας, καὶ Ἀσώμ, καὶ Ἀσαβαδαμά, καὶ Ζαχαρίας, καὶ Με-
5 σολλάμ. Καὶ ἤνοιξεν Ἔζρας τὸ βιβλίον ἐνώπιον παντὸς τοῦ λαοῦ,
ὅτι αὐτὸς ἦν ἐπάνω τοῦ λαοῦ. καὶ ἐγένετο ἡνίκα ἤνοιξεν αὐτό, ἔστη
6 πᾶς ὁ λαός. Καὶ ηὐλόγησεν Ἔζρας Κύριον τὸν Θεὸν τὸν μέγαν.
Καὶ ἀπεκρίθη πᾶς ὁ λαὸς καὶ εἶπαν, ἀμήν, ἐπάραντες χεῖρας αὐ-
τῶν· καὶ ἔκυψαν, καὶ προσεκύνησαν τῷ Κυρίῳ ἐπὶ πρόσωπον ἐπὶ
7 τὴν γῆν. Καὶ Ἰησοῦς, καὶ Βαναίας, καὶ Σαραβία ἦσαν συνετίζον-
8 τες τὸν λαὸν εἰς τὸν νόμον· καὶ ὁ λαὸς ἐν τῇ στάσει αὐτοῦ. Καὶ
ἀνέγνωσαν ἐν τῷ βιβλίῳ νόμου τοῦ Θεοῦ, καὶ ἐδίδασκεν Ἔζρας,
καὶ διέστελλεν ἐν ἐπιστήμῃ Κυρίου, καὶ συνῆκεν ὁ λαὸς ἐν τῇ ἀνα-
9 γνώσει. Καὶ εἶπε Νεεμίας, καὶ Ἔζρας ὁ ἱερεὺς καὶ γραμματεύς,
καὶ οἱ Λευῖται, καὶ οἱ συνετίζοντες τὸν λαόν, καὶ εἶπαν παντὶ τῷ
λαῷ· ἡμέρα ἁγία ἐστὶ τῷ Κυρίῳ Θεῷ ἡμῶν, μὴ πενθεῖτε, μηδὲ
κλαίετε. ὅτι ἔκλαιε πᾶς ὁ λαός, ὡς ἤκουσε τοὺς λόγους τοῦ νό-
10 μου. Καὶ εἶπεν αὐτοῖς· πορεύεσθε, φάγετε λιπάσματα, καὶ πίετε
γλυκάσματα, καὶ ἀποστείλατε μερίδας τοῖς μὴ ἔχουσιν, ὅτι ἁγία
ἡ ἡμέρα ἐστὶ τῷ Κυρίῳ ἡμῶν, καὶ μὴ διαπέσητε, ὅτι ἐστὶν ἰσχὺς
11 ἡμῶν. Καί. οἱ Λευῖται κατεσιώπων πάντα τὸν λαόν, λέγοντες·
12 σιωπᾶτε, ὅτι ἡμέρα ἁγία, καὶ μὴ καταπίπτετε. Καὶ ἀπῆλθε πᾶς
ὁ λαὸς φαγεῖν καὶ πιεῖν, καὶ ἀποστέλλειν μερίδας, καὶ ποιῆσαι εὐ-
φροσύνην μεγάλην, ὅτι συνῆκαν ἐν τοῖς λόγοις οἷς ἐγνώρισεν αὐ-
13 τοῖς. Καὶ ἐν τῇ ἡμέρᾳ τῇ δευτέρᾳ συνήχθησαν οἱ ἄρχοντες τῶν
πατριῶν τῷ παντὶ λαῷ, οἱ ἱερεῖς καὶ οἱ Λευῖται πρὸς Ἔζραν τὸν
14 γραμματέα, ἐπιστῆσαι πρὸς πάντας τοὺς λόγους τοῦ νόμου. Καὶ
εὗροσαν γεγραμμένον ἐν τῷ νόμῳ, ᾧ ἐνετείλατο Κύριος τῷ Μωϋ-
σῇ, ὅπως κατοικήσωσιν οἱ υἱοὶ Ἰσραὴλ ἐν σκηναῖς ἐν ἑορτῇ ἐν μηνὶ
15 τῷ ἑβδόμῳ, καὶ ὅπως σημάνωσι σάλπιγξιν ἐν πάσαις ταῖς πόλεσιν
αὐτῶν ἐν Ἱερουσαλήμ. Καὶ εἶπεν Ἔζρας· ἐξέλθατε εἰς τὸ ὄρος,
καὶ ἐνέγκατε φύλλα ἐλαίας, καὶ φύλλα ξύλων κυπαρισσίνων, καὶ