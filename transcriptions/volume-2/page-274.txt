750 ΠΑΡΑΛΕΙΠΟΜΕΝΩΝ ΚΕΦ. ΚΑ΄.
τῆς ἐπισκέψεως τοῦ λαοῦ τῷ Δαυίδ. Καὶ ἦν πᾶς Ἰσραὴλ χίλιαι
χιλιάδες καὶ ἑκατὸν χιλιάδες ἀνδρῶν ἐσπασμένων μάχαιραν· καὶ
Ἰούδας τετρακόσιαι καὶ ἑβδομήκοντα χιλιάδες ἀνδρῶν ἐσπασμέ-
6 νων μάχαιραν. Καὶ τὸν Λευί, καὶ τὸν Βενιαμεὶν οὐκ ἠρίθμησεν
ἐν μέσῳ αὐτῶν, ὅτι προσώχθισεν ὁ λόγος τοῦ βασιλέως τὸν Ἰωάβ.
7 Καὶ πονηρὸν ἐφάνη ἐναντίον τοῦ Θεοῦ περὶ τοῦ πράγματος τού-
8 του, καὶ ἐπάταξε τὸν Ἰσραήλ. Καὶ εἶπε Δαυὶδ πρὸς τὸν Θεόν·
ἡμάρτηκα σφόδρα, ὅτι ἐποίησα τὸ πρᾶγμα τοῦτο· καὶ νῦν περί-
ελε δὴ τὴν κακίαν παιδός σου, ὅτι ἐματαιώθην σφόδρα. Καὶ ἐλά-
9 λησε Κύριος πρὸς Γὰδ ὁρῶντα Δαυίδ, λέγων· πορεύου, καὶ λάλη-
10 σον πρὸς Δαυίδ, λέγων· οὕτως λέγει Κύριος· τρία αἰρῶ ἐγὼ ἐπὶ
11 σέ, καὶ ἐκλέξαι σεαυτῷ ἓν ἐξ αὐτῶν, καὶ ποιήσω σοι. Καὶ ἦλθε
Γὰδ πρὸς Δαυίδ, καὶ εἶπεν αὐτῷ· οὕτως λέγει Κύριος· ἔκλεξαι
12 σεαυτῷ, ἢ τρία ἔτη λιμοῦ, ἢ τρεῖς μῆνας φεύγειν σε ἐκ προσώπου
ἐχθρῶν σου, καὶ μάχαιραν ἐχθρῶν σου τοῦ ἐξολοθρεῦσαι, ἢ τρεῖς
ἡμέρας ῥομφαίαν Κυρίου καὶ θάνατον ἐν τῇ γῇ, καὶ ἄγγελος Κυ-
ρίου ἐξολοθρεύων ἐν πάσῃ κληρονομίᾳ Ἰσραήλ· καὶ νῦν ἴδε τί ἀπο-
13 κριθῶ τῷ ἀποστείλαντί με λόγον. Καὶ εἶπε Δαυὶδ πρὸς Γάδ· σε-
νά μοι καὶ τὰ τρία (ταῦτα) σφόδρα· ἐμπεσοῦμαι δὴ εἰς χεῖρας Κυ-
ρίου, ὅτι πολλοὶ οἱ οἰκτιρμοὶ αὐτοῦ σφόδρα, καὶ εἰς χεῖρας ἀν-
14 θρώπων οὐ μὴ ἐμπέσω. Καὶ ἔδωκε Κύριος θάνατον ἐν Ἰσραήλ,
15 καὶ ἔπεσαν ἐξ Ἰσραὴλ ἑβδομήκοντα χιλιάδες ἀνδρῶν. Καὶ ἀπέστει-
λεν ὁ Θεὸς ἄγγελον εἰς Ἱερουσαλὴμ τοῦ ἐξολοθρεῦσαι αὐτήν· καὶ
ὡς ἐξωλόθρευεν, εἶδε Κύριος, καὶ μετεμελήθη ἐπὶ τῇ κακίᾳ· καὶ
εἶπε τῷ ἀγγέλῳ τῷ ἐξολοθρεύοντι· ἱκανούσθω σοι, ἄνες τὴν χεῖ-
ρά σου· καὶ ὁ ἄγγελος Κυρίου ἑστὼς ἐν τῷ ἅλῳ Ὀρνὰ τοῦ Ἰεβου-
16 σαίου, καὶ ἐπῆρε Δαυὶδ τοὺς ὀφθαλμοὺς αὐτοῦ· καὶ ἴδε τὸν ἄγγε-
λον Κυρίου ἑστῶτα ἀναμέσον τῆς γῆς, καὶ ἀναμέσον τοῦ οὐρανοῦ,
καὶ ἡ ῥομφαία αὐτοῦ ἐσπασμένη ἐν τῇ χειρὶ αὐτοῦ, ἐκτεταμένη
ἐπὶ Ἱερουσαλήμ· καὶ ἔπεσε Δαυίδ, καὶ οἱ πρεσβύτεροι περιβεβλη-
17 μένοι ἐν σάκκοις ἐπὶ πρόσωπον αὐτῶν. Καὶ εἶπε Δαυὶδ πρὸς τὸν
Θεόν· οὐκ ἐγὼ εἶπα τοῦ ἀριθμῆσαι ἐν τῷ λαῷ; καὶ ἐγὼ εἰμι ὁ
ἁμαρτῶν, κακοποιῶν ἐκακοποίησα, καὶ ταῦτα τὰ πρόβατα τί ἐ-
ποίησαν; Κύριε ὁ Θεός, γενηθήτω ἡ χείρ σου ἐν ἐμοί, καὶ ἐν τῷ
οἴκῳ τοῦ πατρός μου, καὶ μὴ ἐν τῷ λαῷ σου εἰς ἀπώλειαν, Κύριε.
18 Καὶ ἄγγελος Κυρίου τῷ Γὰδ εἶπε τοῦ εἰπεῖν πρὸς Δαυίδ, ἵνα ἀνα-