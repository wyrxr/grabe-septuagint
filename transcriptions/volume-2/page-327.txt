ΚΕΦ. ΚΔʹ. ΤΩΝ ΒΑΣΙΛΕΙΩΝ ΙΟΥΔΑ Βʹ. 803
γραμματεὺς τοῦ βασιλέως, καὶ ὁ προστάτης τοῦ ἱερέως τοῦ με-
γάλου, καὶ ἐξεκένωσαν τὸ γλωσσόκομον, καὶ κατέστησαν εἰς τὸν
τόπον αὐτοῦ· οὕτως ἐποιοῦν ἡμέραν ἐξ ἡμέρας, καὶ συνήγαγον ἀρ-
γύριον πολύ. Καὶ ἔδωκεν αὐτὸ ὁ βασιλεὺς καὶ Ἰωδαὲ ὁ ἱερεὺς τοῖς 12
ποιοῦσι τὰ ἔργα εἰς τὴν ἐργασίαν οἴκου Κυρίου. Καὶ ἐμισθοῦντο
λατόμους καὶ τέκτονας ἐπισκευάσαι τὸν οἶκον Κυρίου, καὶ χαλκεῖς
σιδήρου καὶ χαλκοῦ ἐπισκευάσαι τὸν οἶκον Κυρίου. Καὶ ἐποιοῦν οἱ 13
ποιοῦντες τὰ ἔργα, καὶ ἀνέβη μῆκος τῶν ἔργων ἐν χερσὶν αὐτῶν,
καὶ ἀνέστησαν τὸν οἶκον Κυρίου ἐπὶ τὴν στάσιν αὐτοῦ, καὶ ἐνίσχυ-
σαν. Καὶ ὡς συνετέλεσαν, ἤνεγκαν πρὸς τὸν βασιλέα καὶ πρὸς 14
Ἰωδαὲ τὸ κατάλοιπον τοῦ ἀργυρίου, καὶ ἐποίησαν σκεύη εἰς οἶκον
Κυρίου, σκεύη λειτουργικὰ ὁλοκαυτωμάτων, καὶ θυΐσκας χρυσᾶς
καὶ ἀργυρᾶς, καὶ ἀνήνεγκαν ὁλοκαυτώσεις ἐν οἴκῳ Κυρίου διαπαν-
τὸς, πάσας τὰς ἡμέρας Ἰωδαέ. Καὶ ἐγήρασεν Ἰωδαὲ πλήρης ἡμε- 15
ρῶν, καὶ ἐτελεύτησεν ὢν ἐτῶν ἑκατὸν καὶ τριάκοντα ἐν τῷ τελευ-
τῶν αὐτόν. Καὶ ἔθαψαν αὐτὸν ἐν πόλει Δαυὶδ μετὰ τῶν βασιλέων, 16
ὅτι ἐποίησεν ἀγαθωσύνην μετὰ Ἰσραήλ, καὶ μετὰ τοῦ Θεοῦ, καὶ τοῦ
οἴκου αὐτοῦ. Καὶ ἐγένετο μετὰ τὴν τελευτὴν Ἰωδαὲ εἰσῆλθον οἱ 17
ἄρχοντες Ἰούδα, καὶ προσεκύνησαν τὸν βασιλέα· τότε ἐπήκουσεν
αὐτοῖς ὁ βασιλεύς, καὶ ἐγκατέλειπον τὸν οἶκον Κυρίου Θεοῦ τῶν 18
πατέρων αὐτῶν, καὶ ἐδούλευσον τοῖς εἰδώλοις καὶ ταῖς Ἀσάρταις·
καὶ ἐγένετο ὀργὴ ἐπὶ Ἰούδαν, καὶ ἐπὶ Ἱερουσαλὴμ ἐν τῇ ἡμέρᾳ
ταύτῃ. Καὶ ἀπέστειλε πρὸς αὐτοὺς προφήτας ἐπιστρέψαι πρὸς Κύ- 19
ριον, καὶ οὐκ ἤκουσαν· καὶ διεμαρτύρατο αὐτοῖς, καὶ οὐκ ἤκουσαν.
Καὶ πνεῦμα Θεοῦ ἐνέδυσε τὸν Ἀζαρίαν τὸν τοῦ Ἰωδαὲ τὸν ἱερέα, 20
καὶ ἀνέστη ἐπάνω τοῦ λαοῦ, καὶ εἶπε· τάδε λέγει Κύριος· τί πα-
ραπορεύεσθε τὰς ἐντολὰς Κυρίου; καὶ οὐκ εὐοδωθήσεσθε· ὅτι ἐγ-
κατελείπετε τὸν Κύριον, καὶ ἐγκαταλείψει ὑμᾶς. Καὶ ἐπέθεντο 21
αὐτῷ, καὶ ἐλιθοβόλησαν αὐτὸν δι᾿ ἐντολῆς Ἰωὰς τοῦ βασιλέως ἐν
αὐλῇ οἴκου Κυρίου. Καὶ οὐκ ἐμνήσθη Ἰωὰς τοῦ ἐλέους οὗ ἐποίη- 22
σε μετ᾿ αὐτοῦ Ἰωδαὲ ὁ πατὴρ αὐτοῦ, καὶ ἐθανάτωσε τὸν υἱὸν αὐ-
τοῦ· καὶ ὡς ἀπέθνησκεν, εἶπεν· ἴδοι Κύριος καὶ κρινέτω. Καὶ ἐγέ- 23
νετο μετὰ τὴν συντέλειαν τοῦ ἐνιαυτοῦ ἀνέβη ἐπ᾿ αὐτὸν δύναμις Συ-
ρίας, καὶ ἦλθεν ἐπὶ Ἰούδαν καὶ ἐπὶ Ἱερουσαλήμ, καὶ κατέφθειραν
πάντας τοὺς ἄρχοντας τοῦ λαοῦ ἐν τῷ λαῷ, καὶ πάντα τὰ σκῦ-
λα αὐτῶν ἀπέστειλαν τῷ βασιλεῖ Δαμασκοῦ, ὅτι ἐν ὀλίγοις ἀνδρά- 24
21*