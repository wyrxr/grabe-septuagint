ΚΕΦ. Αʹ. ΒΑΣΙΛΕΙΩΝ Βʹ. 545
μετ᾿ αὐτοῦ. Καὶ ἐκόψαντο, καὶ ἔκλαυσαν, καὶ ἐνήστευσαν ἕως 12
δείλης ἐπὶ Σαοὺλ, καὶ ἐπὶ Ἰωνάθαν τὸν υἱὸν αὐτοῦ, καὶ ἐπὶ τὸν λαὸν
Ἰούδα, καὶ ἐπὶ τὸν οἶκον Ἰσραήλ, ὅτι ἐπλήγησαν ἐν ῥομφαίᾳ.
Καὶ εἶπε Δαυὶδ τῷ παιδαρίῳ τῷ ἀπαγγέλλοντι αὐτῷ· πόθεν εἶ 13
σύ; καὶ εἶπεν· υἱὸς ἀνδρὸς παροίκου Ἀμαληκίτου ἐγώ εἰμι. Καὶ 14
εἶπεν αὐτῷ Δαυὶδ· πῶς οὐκ ἐφοβήθης ἐπενεγκεῖν χεῖρά σου δια-
φθεῖραι τὸν χριστὸν Κυρίου; Καὶ ἐκάλεσε Δαυὶδ ἓν τῶν παιδα- 15
ρίων αὐτοῦ, καὶ εἶπε· προσελθὼν ἀπάντησον αὐτῷ. Καὶ ἐπάτα-
ξεν αὐτὸν, καὶ ἀπέθανε. Καὶ εἶπε πρὸς αὐτὸν Δαυὶδ· τὸ αἷμά 16
σου ἐπὶ τὴν κεφαλήν σου, ὅτι τὸ στόμα σου ἀπεκρίθη κατὰ σοῦ,
λέγον, ὅτι ἐγὼ ἐθανάτωσα τὸν χριστὸν Κυρίου. Καὶ ἐθρήνησε 17
Δαυὶδ τὸν θρῆνον τοῦτον ἐπὶ Σαοὺλ καὶ ἐπὶ Ἰωνάθαν τὸν υἱὸν αὐ-
τοῦ, καὶ εἶπε τοῦ διδάξαι τοὺς υἱοὺς Ἰούδα τόξον· ἰδοὺ γέγρα- 18
πται ἐπὶ βιβλίου τοῦ εὐθοῦς. Στήλωσον Ἰσραὴλ (ἐπὶ τὰ ὕψη σου) 19
περὶ τεθνηκότων σου τραυματιῶν· πῶς ἔπεσαν δυνατοί; Μὴ ἀναγ- 20
γείλητε ἐν Γὲθ, καὶ μὴ εὐαγγελίσησθε ἐν ταῖς ἐξόδοις Ἀσκά-
λωνος, μή ποτε εὐφρανθῶσι θυγατέρες ἀλλοφύλων, μή ποτε ἀγαλ-
λιάσωνται θυγατέρες τῶν ἀπεριτμήτων. Ὄρη τὰ ἐν Γελβουέ, μὴ 21
καταβήτω δρόσος μηδὲ ὑετὸς πέσοι ἐφ᾿ ὑμᾶς· καὶ ἀγροὶ ἀπαρ-
χῶν, ὅτι ἐκεῖ προσωχθίσθη θυρεὸς δυνατῶν· θυρεὸς Σαοὺλ οὐκ
ἐχρίσθη ἐν ἐλαίῳ. Ἀφ᾿ αἵματος τραυματιῶν, ἀπὸ στέατος δυνα- 22
τῶν, τόξον Ἰωνάθαν οὐκ ἀπεστράφη κενὸν εἰς τὰ ὀπίσω, καὶ ῥομ-
φαία Σαοὺλ οὐκ ἀνέκαμψε κενή. Σαοὺλ καὶ Ἰωνάθαν οἱ ἠγαπη- 23
μένοι καὶ ὡραῖοι οὐ διακεχωρισμένοι, εὐπρεπεῖς ἐν τῇ ζωῇ αὐτῶν,
καὶ ἐν τῷ θανάτῳ αὐτῶν οὐ διεχωρίσθησαν· ὑπὲρ ἀετοὺς κοῦ-
φοι, καὶ ὑπὲρ λέοντα ἐκραταιώθησαν. Θυγατέρες Ἰσραὴλ ἐπὶ Σα- 24
οὺλ κλαύσατε, τὸν ἐνδιδύσκοντα ὑμᾶς κόκκινα μετὰ κόσμου ὑμῶν,
τὸν ἀναφέροντα κόσμον χρύσεον ἐπὶ τὰ ἐνδύματα ὑμῶν. Πῶς ἔ- 25
πεσαν δυνατοὶ ἐν μέσῳ τοῦ πολέμου, Ἰωνάθαν ἐπὶ τὰ ὕψη σου
τραυματίας; Ἀλγῶ ἐπὶ σοὶ, ἀδελφέ μου Ἰωνάθαν, ὡραιώθης μοι 26
σφόδρα, ἐθαυμαστώθη ἡ ἀγάπησίς σου ἐμοὶ ὑπὲρ ἀγάπην γυναι-
κῶν. Πῶς ἔπεσαν δυνατοὶ, καὶ ἀπώλοντο σκεύη πολεμικά; } 27

(Τόμ. Βʹ.)