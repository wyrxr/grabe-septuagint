ΚΕΦ. ΚΘ´. ΒΑΣΙΛΕΩΝ ΙΟΥΔΑ Α´. 763
τοὺς βασιλέως ἔμπροσθεν αὐτοῦ. Καὶ Δαυὶδ υἱὸς Ἰεσσαὶ ἐβασίλευ- 26
σεν ἐπὶ Ἰσραήλ, ἔτη τεσσαράκοντα, ἐν Χεβρὼν ἔτη ἑπτά, καὶ ἐν 27
Ἱερουσαλὴμ ἔτη τριακοντατρία. Καὶ ἐτελεύτησεν ἐν γήρει καλῷ, 28
πλήρης ἡμερῶν, πλούτῳ καὶ δόξῃ, καὶ ἐβασίλευσε Σαλωμὼν υἱὸς .
αὐτοῦ ἀντ᾿ αὐτοῦ. Οἱ δὲ λοιποὶ λόγοι τοῦ βασιλέως Δαυὶδ οἱ πρό- 29
τεροι καὶ οἱ ὕστεροι, γεγραμμένοι εἰσὶν ἐν λόγοις Σαμουὴλ τοῦ
βλέποντος, καὶ ἐπὶ λόγων Νάθαν τοῦ προφήτου, καὶ ἐπὶ λόγων
Γὰδ τοῦ βλέποντος, περὶ πάσης τῆς βασιλείας αὐτοῦ, καὶ τῆς δυ- 30
ναστείας αὐτοῦ, καὶ οἱ καιροὶ οἳ ἐγένοντο ἐπ᾿ αὐτῷ, καὶ ἐπὶ τὸν
Ἰσραήλ, καὶ ἐπὶ πάσας βασιλείας τῆς γῆς.

Παραλειπομένων τῶν βασιλειῶν Ἰούδα α´ τέλος.