ΚΕΦ. ΔΔ΄. ΤΩΝ ΒΑΣΙΛΕΙΩΝ ΙΟΥΔΑ Β΄. 823

ἐπὶ τῶν ἔργων, καὶ ἐπ᾿ αὐτῶν ἐπίσκοποι Ἰὲθ καὶ Ἀβδίας οἱ Λευῖ-
ται ἐξ υἱῶν Μεραρί, καὶ Ζαχαρίας καὶ Μοσολλὰμ ἐκ τῶν υἱῶν
Καὰθ ἐπισκοπεῖν, καὶ πᾶς Λευίτης συνιὼν ἐν ὀργάνοις ᾠδῶν. Καὶ 13
ἐπὶ τῶν νωτοφόρων, καὶ ἐπὶ πάντων τῶν ποιοῦντων τὰ ἔργα, ἐρ-
γασία καὶ ἐργασία· καὶ ἀπὸ τῶν Λευιτῶν γραμματεῖς, καὶ κρι-
ταί, καὶ πυλωροί. Καὶ ἐν τῷ ἐκφέρειν αὐτοὺς τὸ ἀργύριον τὸ εἰσο- 14
διασθὲν εἰς οἶκον Κυρίου, εὗρε Χελκίας ὁ ἱερεὺς βιβλίον νόμου
Κυρίου διὰ χειρὸς Μωϋσῆ. Καὶ ἀπεκρίθη Χελκίας, καὶ εἶπε πρὸς 15
Σαφὰν τὸν γραμματέα· βιβλίον νόμου εὗρον ἐν οἴκῳ Κυρίου· καὶ
ἔδωκε Χελκίας τὸ βιβλίον τῷ Σαφάν. Καὶ εἰσήνεγκε Σαφὰν τὸ 16
βιβλίον πρὸς τὸν βασιλέα, καὶ ἀπέδωκεν ἔτι τῷ βασιλεῖ λόγον,
πᾶν τὸ δοθὲν ἀργύριον ἐν χειρὶ τῶν παίδων σου τῶν ποιοῦντων
τὸ ἔργον. Καὶ ἐχώνευσαν τὸ ἀργύριον τὸ εὑρεθὲν ἐν οἴκῳ Κυρίου, 17
καὶ ἔδωκαν ἐπὶ χεῖρα τῶν ἐπισκόπων, καὶ ἐπὶ χεῖρα τῶν ποιοῦν-
των τὴν ἐργασίαν. Καὶ ἀπήγγειλε Σαφὰν ὁ γραμματεὺς τῷ βα- 18
σιλεῖ, λέγων· βιβλίον νόμου ἔδωκέ μοι Χελκίας ὁ ἱερεύς· καὶ ἀνέγνω
αὐτὸ Σαφὰν ἐναντίον τοῦ βασιλέως. Καὶ ἐγένετο ὡς ἤκουσεν ὁ 19
βασιλεὺς τοὺς λόγους τοῦ νόμου, καὶ διέρρηξε τὰ ἱμάτια αὐτοῦ·
καὶ ἐνετείλατο ὁ βασιλεὺς τῷ Χελκία, καὶ τῷ Ἀχικάμ, υἱῷ Σα- 20
φάν, καὶ τῷ Ἀβδὼν υἱῷ Μιχαία, καὶ τῷ Σαφὰν τῷ γραμματεῖ,
καὶ τῷ Ἀσαΐᾳ παιδὶ τοῦ βασιλέως λέγων· πορευθῆτε ζητήσατε τὸν 21
Κύριον περὶ ἐμοῦ, καὶ περὶ παντὸς τοῦ καταλειφθέντος ἐν Ἰσραὴλ
καὶ ἐν Ἰούδα περὶ τῶν λόγων τοῦ βιβλίου τοῦ εὑρεθέντος, ὅτι μέ-
γας ὁ θυμὸς Κυρίου ἐκκέκαυται ἐν ἡμῖν, διότι οὐκ εἰσήκουσαν οἱ
πατέρες ἡμῶν τῶν λόγων Κυρίου, τοῦ ποιῆσαι κατὰ πάντα τὰ γε-
γραμμένα ἐν τῷ βιβλίῳ τούτῳ. Καὶ ἐπορεύθη Χελκίας, καὶ οἷς εἶ- 22
πεν ὁ βασιλεὺς πρὸς Ὄλδαν τὴν προφῆτιν γυναῖκα Σελλὴμ υἱοῦ
Θακουὰθ υἱοῦ Ἐσσερί, φυλάσσουσαν τὰς ἐντολάς, καὶ αὕτη κατ-
ῴκει ἐν Ἱερουσαλὴμ ἐν Μεσαναι, καὶ ἐλάλησαν αὐτῇ κατὰ ταῦτα·
καὶ εἶπεν αὐτοῖς· οὕτως εἶπε Κύριος ὁ Θεὸς Ἰσραήλ· εἴπατε τῷ 23
ἀνδρὶ τῷ ἀποστείλαντι ὑμᾶς πρὸς μέ· οὕτως λέγει Κύριος· ἰδοὺ 24
ἐγὼ ἐπάγω κακὰ ἐπὶ τὸν τόπον τοῦτον, τοὺς πάντας λόγους τοὺς
γεγραμμένους ἐν τῷ βιβλίῳ τῷ ἀνεγνωσμένῳ ἐναντίον τοῦ βασι-
λέως Ἰούδα, ἀνθ᾿ ὧν ἐγκατέλιπόν με καὶ ἔθυσαν θεοῖς ἑτέροις, ἵνα 25
παροργίσωσί με ἐν πᾶσι τοῖς ἔργοις τῶν χειρῶν ἑαυτῶν. Καὶ ἐξ-
εκάθη ὁ θυμός μου ἐν τῷ τόπῳ τούτῳ, καὶ οὐ σβεσθήσεται. Καὶ 2