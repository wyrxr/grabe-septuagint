ΚΕΦ. ΚΖ΄. ΚΗ΄. ΒΑΣΙΛΕΙΩΝ Α΄. 537
μοῖς σου, δότωσαν δὴ μοι τόπον ἐν μιᾷ τῶν πόλεων τῶν κατ᾽ ἀ-
γρόν, καὶ καθίσομαι ἐκεῖ· καὶ ἵνατί κάθηται ὁ δοῦλός σου ἐν πό-
λει βασιλευομένη μετὰ σοῦ; Καὶ ἔδωκεν αὐτῷ Ἄγχους ἐν τῇ ἡμέ- 6
ρᾳ ἐκείνῃ τὴν Σικελάγ· διὰ τοῦτο ἐγενήθη Σικελάγ τῷ βασιλεῖ
τῆς Ἰουδαίας ἕως τῆς ἡμέρας ταύτης. Καὶ ἐγενήθη ὁ ἀριθμὸς 7
τῶν ἡμερῶν ὧν ἐκάθισε Δαυὶδ ἐν ἀγρῷ τῶν ἀλλοφύλων, ἡμέρας,
τέσσαρας μῆνας. Καὶ ἀνέβαινε Δαυὶδ καὶ οἱ ἄνδρες αὐτοῦ, καὶ ἐ- 8
πετίθεντο ἐπὶ πάντα τὸν Γεσερί, καὶ τὸν Γεζραῖον, καὶ ἐπὶ τὸν
Ἀμαληχίτην. Καὶ ἰδοὺ κατῳκεῖτο ἡ γῆ (ἡ ἀπὸ Γελαμσοὺρ ἀπὸ
ἀνηκόντων τετειχισμένων) καὶ ἕως γῆς Αἰγύπτου. Καὶ ἔτυπτε 9
Δαυὶδ τὴν γῆν, καὶ ἐζωογόνει ἄνδρα καὶ γυναῖκα· καὶ ἐλάμβανε
ποίμνια καὶ βουκόλια καὶ ὄνους καὶ καμήλους καὶ ἱματισμόν, καὶ
ἐπέστρεφε καὶ ἤρχοντο πρὸς Ἄγχους. Καὶ εἶπεν Ἄγχους πρὸς 10
Δαυίδ· ἐπὶ τίνα ἐπέθεσθε σήμερον; καὶ εἶπε Δαυὶδ πρὸς Ἄγ-
χους· κατὰ νότον τῆς Ἰουδαίας, καὶ κατὰ νότον Ἰσραμηλεί, καὶ
κατὰ νότον τοῦ Κηνεί. Καὶ ἄνδρα καὶ γυναῖκα οὐκ ἐζωογόνησα 11
τοῦ εἰσαγαγεῖν εἰς Γέθ, λέγων· μὴ ἀναγγείλωσιν εἰς Γὲθ καθ᾿
ἡμῶν, λέγοντες· τάδε ἐποίει Δαυίδ, καὶ τάδε τὸ δικαίωμα αὐτοῦ
πάσας τὰς ἡμέρας ἃς ἐκάθητο Δαυὶδ ἐν ἀγρῷ τῶν ἀλλοφύλων.
Καὶ ἐπιστεύθη Ἄγχους ἐν τῷ Δαυὶδ σφόδρα, λέγων· ἤσχυνται 2
αἰσχυνόμενος ἐν τῷ λαῷ αὐτοῦ ἐν Ἰσραήλ, καὶ ἔσται μοι δοῦ-
λος εἰς τὸν αἰῶνα.

ΚΕΦ. ΚΗ΄. ΧΧVΙΙΙ.
ΚΑὶ ἐγένετο ἐν ταῖς ἡμέραις ἐκείναις, καὶ συναθροίζονται ἀλ- 1
λόφυλοι ἐν ταῖς παρεμβολαῖς αὐτῶν τοῦ ἐξελθεῖν πολεμεῖν ἐπὶ Ἰσ-
ραήλ. Καὶ εἶπεν Ἄγχους πρὸς Δαυίδ· γινώσκων γνώσῃ, ὅτι μετ᾿
ἐμοῦ ἐξελεύσῃ εἰς τὸν πόλεμον, σύ, καὶ οἱ ἄνδρες σου. Καὶ εἶ- 2
πε Δαυὶδ πρὸς Ἄγχους· οὕτω νῦν γνώσῃ ἃ ποιήσει ὁ δοῦλός σου. Καὶ 3
εἶπεν Ἄγχους πρὸς Δαυίδ· οὕτως ἀρχισωματοφύλακα θήσομαί σε πά-
σας τὰς ἡμέρας. Καὶ Σαμουὴλ ἀπέθανε, καὶ ἐκόψαντο αὐτὸν πᾶς Ἰσ-
ραήλ, καὶ θάπτουσιν αὐτοὶ ἐν Ῥαμὰ ἐν πόλει αὐτοῦ. Καὶ Σαοὺλ πε-
ριεῖλε τοὺς ἐγγαστριμύθους καὶ τοὺς γνώστας ἀπὸ τῆς γῆς. Καὶ 4
συναθροίζονται ἀλλόφυλοι, καὶ ἔρχονται καὶ παρεμβάλλουσιν εἰς
Σωνάμ. Καὶ συναθροίζει Σαοὺλ πάντα ἄνδρα Ἰσραήλ, καὶ παρεμ-