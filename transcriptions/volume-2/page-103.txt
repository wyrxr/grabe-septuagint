ΚΕΦ. ΙΖ'. ΙΗ'. ΒΑΣΙΛΕΙΩΝ Β'. 579
αὐτοῦ, καὶ ἀπήγξατο, καὶ ἀπέθανε, καὶ ἐτάφη ἐν τῷ τάφῳ τοῦ
πατρὸς αὐτοῦ. Καὶ Δαυὶδ διῆλθεν εἰς Μαναείμ, καὶ Ἀβεσσα- 24
λὼμ διῆλθε τὸν Ἰορδάνην, αὐτὸς καὶ πᾶς ἀνὴρ Ἰσραὴλ μετ’ αὐ-
τοῦ. Καὶ τὸν Ἀμεσσαεὶ κατέστησεν Ἀβεσσαλὼμ ἀντὶ Ἰωὰβ ἐπὶ 25
τῆς δυνάμεως. Καὶ Ἀμεσσαεὶ υἱὸς ἀνδρός, καὶ ὄνομα αὐτῷ Ἰο-
θὲρ ὁ Ἰσραηλίτης, οὗτος εἰσῆλθε πρὸς Ἀβιγαίαν, θυγατέρα Νά-
ας, ἀδελφὴν Σαρουίας μητρὸς Ἰωάβ. Καὶ παρενέβαλε πᾶς Ἰσ- 26
ραὴλ καὶ Ἀβεσσαλὼμ εἰς τὴν γῆν Γαλαάδ. Καὶ ἐγένετο ἡνίκα 27
ἦλθε Δαυὶδ εἰς Μαναείμ, καὶ Οὐεσβεὶ υἱὸς Νάας ἐκ Ῥαββὰθ
υἱῶν Ἀμμών, καὶ Μαχεὶρ υἱὸς Ἀμιὴλ ἐκ Λωδαβάρ, καὶ Βερζελ-
λεὶ ὁ Γαλααδίτης ἐκ Ῥωγελείμ, Ἤνεγκαν δέκα κοίτας, καὶ ἀμ- 28
φιτάπους, καὶ λέβητας δέκα, καὶ σκεύη κεράμου, καὶ πυρούς, καὶ
κριθάς, καὶ ἄλευρον, καὶ ἄλφιτον, καὶ κύαμον, καὶ φακόν, Καὶ 29
μέλι, καὶ βούτυρον, καὶ πρόβατα, καὶ Σαφφὼδ βοῶν καὶ προσή-
νεγκαν τῷ Δαυίδ, καὶ τῷ λαῷ τῷ μετ’ αὐτοῦ φαγεῖν· ὅτι εἶπεν·
ὁ λαὸς πεινῶν, καὶ διψῶν, καὶ ἐκλελυμένος ἐν τῇ ἐρήμῳ.

ΚΕΦ. ΙΗ'. XVIII.

ΚΑΙ ἐπεσκέψατο Δαυὶδ τὸν λαὸν τὸν μετ’ αὐτοῦ, καὶ κατέ- 1
στησεν ἐπ’ αὐτῶν ἑκατοντάρχους καὶ χιλιάρχους. Καὶ ἀπέστειλε 2
Δαυὶδ τὸν λαόν, τὸ τρίτον ἐν χειρὶ Ἰωάβ, καὶ τὸ τρίτον ἐν χει-
ρὶ Ἀβισσαί, υἱοῦ Σαρουίας, ἀδελφοῦ Ἰωάβ, καὶ τὸ τρίτον ἐν χει-
ρὶ Ἐθοεὶ τοῦ Γεθθαίου. Καὶ εἶπε Δαυὶδ πρὸς τὸν λαόν· ἐξελθὼν
ἐξελεύσομαι καί γε ἐγὼ μεθ’ ὑμῶν. Καὶ εἶπαν· οὐκ ἐξελεύσῃ, 3
ὅτι ἐὰν φυγῇ φυγῶμεν, οὐ θήσουσιν ἐφ’ ἡμᾶς καρδίαν· καὶ ἐὰν
ἀποθάνωμεν τὸ ἥμισυ ἡμῶν, οὐ θήσουσιν ἐφ’ ἡμᾶς καρδίαν, ὅτι σὺ
ὡς ἡμεῖς δέκα χιλιάδες. Καὶ νῦν ἀγαθόν, ἔτι ἔσῃ ἡμῖν ἐν τῇ
πόλει βοήθεια. Καὶ εἶπε πρὸς αὐτοὺς ὁ βασιλεύς· ὃ ἐὰν ἀρέσῃ 4
ἐν ὀφθαλμοῖς ὑμῶν, ποιήσω. Καὶ ἔστη ὁ βασιλεὺς ἀνὰ χεῖρα
τῆς πύλης· καὶ πᾶς ὁ λαὸς ἐξεπορεύετο εἰς ἑκατοντάδας καὶ εἰς
χιλιάδας. Καὶ ἐνετείλατο ὁ βασιλεὺς τῷ Ἰωάβ, καὶ τῷ Ἀβισσαί, 5
καὶ τῷ Ἐθοεί, λέγων· φείσασθέ μοι τοῦ παιδαρίου, τοῦ Ἀβεσ-
σαλώμ· καὶ πᾶς ὁ λαὸς ἤκουσεν ἐντελλομένου τοῦ βασιλέως πᾶ-
σι τοῖς ἄρχουσιν ὑπὲρ Ἀβεσσαλώμ. Καὶ ἐξῆλθε πᾶς ὁ λαὸς εἰς 6
τὸν δρυμόν, ἐναντίον Ἰσραήλ. Καὶ ἐγένετο ὁ πόλεμος ἐν τῷ δρυ-
7*