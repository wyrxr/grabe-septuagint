ΚΕΦ. Δʹ. Εʹ. ΤΩΝ ΒΑΣΙΛΕΙΩΝ ΙΟΥΔΑ Βʹ. 771
Θεοῦ, στύλους δύο, καὶ ἐπ᾿ αὐτῶν γωλὰθ τῇ χῳδαρὲθ ἐπὶ τῶν κε- 12
φαλῶν τῶν στύλων δύο, καὶ δίκτυα δύο συγκαλύψαι τὰς κεφα-
λὰς τῶν χωδαρὲθ ἃ ἐστιν ἐπάνω τῶν κεφαλῶν τῶν στύλων, καὶ 13
κώδωνας χρυσοῦς τετρακοσίους εἰς τὰ δύο δίκτυα, καὶ δύο γένη
ῥοΐσκων ἐν τῷ δικτύῳ τῷ ἑνί, τοῦ συγκαλύψαι τὰς δύο γωλὰθ
τῶν χωδαρὲθ ἃ ἐστιν ἐπάνω τῶν στύλων· καὶ τὰς Μεχωνὼθ ἐποίη- 14
σε δέκα, καὶ τοὺς λουτῆρας ἐποίησεν ἐπὶ τῶν Μεχωνώθ. Καὶ τὴν 15
θάλασσαν μίαν, καὶ τοὺς μόσχους τοὺς δώδεκα ὑποκάτω αὐτῆς·
καὶ τοὺς ποδιστήρας, καὶ τοὺς ἀναλημπτῆρας, καὶ τοὺς λέβητας, 16
καὶ τὰς κρεάγρας, καὶ πάντα τὰ σκεύη αὐτῶν ἃ ἐποίησε Χειράμ,
καὶ ἀνήνεγκε τῷ βασιλεῖ Σαλωμὼν ἐν οἴκῳ Κυρίου, χαλκοῦ κα-
θαροῦ. Ἐν τῷ περιχώρῳ τοῦ Ἰορδάνου ἐχώνευσεν αὐτὰ ὁ βασι- 17
λεὺς, ἐν τῷ πάχει τῆς γῆς ἐν οἴκῳ Σοκχώθ, καὶ ἀναμέσον Σα-
ρηδαβά. Καὶ ἐποίησε Σαλωμὼν πάντα τὰ σκεύη ταῦτα εἰς πλῆ- 18
θος σφόδρα, ὅτι οὐκ ἐξέλειπεν ὀλκὴ τοῦ χαλκοῦ. Καὶ ἐποίησε 19
Σαλωμὼν πάντα τὰ σκεύη οἴκου Κυρίου, καὶ τὸ θυσιαστήριον τὸ
χρυσοῦν, καὶ τὰς τραπέζας, καὶ ἐπ᾿ αὐτῶν ἄρτοι προθέσεως. Καὶ 20
τὰς λυχνίας, καὶ τοὺς λύχνους τοῦ φωτὸς κατὰ τὸ κρίμα, καὶ
κατὰ πρόσωπον τοῦ Δαβείρ, χρυσίου καθαροῦ, καὶ λαβίδες αὐ- 21
τῶν, καὶ οἱ λύχνοι αὐτῶν, καὶ τὰς φιάλας, καὶ τὰς θύσκας, καὶ
τὰ πυρεῖα, χρυσίου καθαροῦ, καὶ ἡ θύρα τοῦ οἴκου ἡ ἐσωτέρα εἰς 22
τὰ ἅγια τῶν ἁγίων, καὶ τὰς θύρας τοῦ οἴκου τοῦ ναοῦ χρυσᾶς.

ΚΕΦ. Εʹ. V.
ΚΑΙ συνετελέσθη πᾶσα ἡ ἐργασία ἣν ἐποίησε Σαλωμὼν ἐν 1
οἴκῳ Κυρίου. Καὶ εἰσήνεγκε Σαλωμὼν τὰ ἅγια Δαυὶδ τοῦ πατρὸς
αὐτοῦ, τὸ ἀργύριον, καὶ τὸ χρυσίον, καὶ τὰ σκεύη ἔδωκεν εἰς θη-
σαυρὸν οἴκου Κυρίου. Τότε ἐξεκλησίασε Σαλωμὼν τοὺς πρεσβυ- 2
τέρους Ἰσραήλ, καὶ πάντας τοὺς ἄρχοντας τῶν φυλῶν, τοὺς ἡγου-
μένους τῶν πατριῶν υἱῶν Ἰσραήλ, εἰς Ἱερουσαλήμ, τοῦ ἀνε- 3
νέγκαι κιβωτὸν διαθήκης Κυρίου ἐκ πόλεως Δαυίδ, αὕτη Σιών. Καὶ
ἐξεκλησιάσθησαν πρὸς τὸν βασιλέα πᾶς ἀνὴρ Ἰσραὴλ ἐν τῇ ἑορτῇ,
οὗτος ὁ μὴν ἕβδομος. Καὶ ἦλθον πάντες οἱ πρεσβύτεροι Ἰσραήλ, 4
καὶ ἔλαβον πάντες οἱ Λευῖται τὴν κιβωτόν. Καὶ ἀνήνεγκαν τὴν 5
κιβωτόν, καὶ τὴν σκηνὴν τοῦ μαρτυρίου, καὶ πάντα τὰ σκεύη τὰ
19*