ΚΕΦ. Α´. Β´. ΤΩΝ ΒΑΣΙΛΕΙΩΝ ΙΟΥΔΑ Β´. 767
πλοῦτον, καὶ δόξαν, καὶ χρήματα δώσω σοι, ὡς (σὺ) οὐκ ἐγενήθη
ὅμοιός σοι ἐν τοῖς βασιλεῦσι τοῖς ἔμπροσθέν σου, καὶ μετὰ σὲ οὐκ
ἔσται οὕτως. Καὶ ἦλθε Σαλωμὼν ἐκ Βαμὰ τῆς ἐν Γαβαὼν εἰς Ἰε- 13
ρουςαλὴμ ἀπὸ προσώπου τῆς σκηνῆς τοῦ μαρτυρίου, καὶ ἐβασίλευ-
σεν ἐπὶ Ἰσραήλ. Καὶ συνήγαγε Σαλωμὼν ἅρματα καὶ ἱππεῖς, 14
καὶ ἐγένοντο αὐτῷ χίλια καὶ τετρακόσια ἅρματα, καὶ δώδεκα χι-
λιάδες ἱππέων• καὶ κατέλιπεν αὐτὰ ἐν πόλεσι τῶν ἁρμάτων, καὶ
ὁ λαὸς μετὰ τοῦ βασιλέως ἐν Ἱερουσαλήμ. Καὶ ἔθηκεν ὁ βασιλεὺς 15
τὸ χρυσίον καὶ τὸ ἀργύριον ἐν Ἱερουσαλὴμ ὡς λίθους, καὶ τὰς κέ-
δρους ἐν τῇ Ἰουδαίᾳ ὡς συκαμίνους τὰς ἐν τῇ πεδινῇ εἰς πλῆθος.
Καὶ ἡ ἔξοδος τῶν ἵππων τῶν Σαλωμὼν ἐξ Αἰγύπτου, καὶ ἡ τιμὴ 16
τῶν ἐμπόρων τοῦ βασιλέως πορεύεσθαι, ἠγόραζον. Καὶ ἀνέβαινον, 17
καὶ ἐξῆγον ἐξ Αἰγύπτου ἅρμα ἓν ἑξακοσίων ἀργυρίου, καὶ ἵππον
ἑκατὸν καὶ πεντήκοντα• καὶ οὕτως πᾶσι τοῖς βασιλεῦσι τῶν Χετ-
ταίων, καὶ βασιλεῦσι Συρίας ἐν χερσὶν αὐτῶν ἔφερον.

ΚΕΦ. Β´. ΙΙ.

ΚΑὶ εἶπε Σαλωμὼν τοῦ οἰκοδομῆσαι οἶκον τῷ ὀνόματι Κυ- 1
ρίου, καὶ οἶκον τῇ βασιλείᾳ αὐτοῦ. Καὶ συνήγαγε Σαλωμὼν ἑβ- 2
δομήκοντα χιλιάδας ἀνδρῶν νωτοφόρων, καὶ ὀγδοήκοντα χιλιά-
δας λατόμων ἐν τῷ ὄρει, καὶ οἱ ἐπιστάται ἐπ’ αὐτῶν τρισχίλιοι
ἑξακόσιοι. Καὶ ἀπέστειλε Σαλωμὼν πρὸς Χειρὰμ βασιλέα Τύρου, 3
λέγων• ὡς ἐποίησας μετὰ τοῦ πατρός μου Δαυίδ, καὶ ἀπέστειλας
αὐτῷ κέδρους τοῦ οἰκοδομῆσαι ἑαυτῷ οἶκον κατοικῆσαι ἐν αὐτῷ,
καὶ ἰδοὺ ἐγὼ υἱὸς αὐτοῦ οἰκοδομῶ οἶκον τῷ ὀνόματι Κυρίου Θεοῦ 4
μου, ἁγιάσαι αὐτὸν αὐτῷ τοῦ θυμιᾷν ἀπέναντι αὐτοῦ θυμίαμα καὶ
πρόθεσιν διαπαντός, καὶ τοῦ ἀναφέρειν ὁλοκαυτώματα διαπαντὸς,
τοπρωῒ καὶ τοῦδείλης, καὶ ἐν τοῖς σαββάτοις, καὶ ἐν ταῖς νεομη-
νίαις, καὶ ἐν ταῖς ἑορταῖς Κυρίου τοῦ Θεοῦ ἡμῶν εἰς τὸν αἰῶνα
ἐπὶ τὸν Ἰσραήλ. Καὶ ὁ οἶκος ὃν ἐγὼ οἰκοδομῶ μέγας, ὅτι μέγας 5
ὁ Θεὸς ἡμῶν παρὰ πάντας τοὺς θεούς. Καὶ τίς ἰσχύσει οἰκοδο- 6
μῆσαι αὐτῷ οἶκον; ὅτι ὁ οὐρανὸς, καὶ ὁ οὐρανὸς τοῦ οὐρανοῦ οὐ
φέρουσιν αὐτοῦ τὴν δόξαν• καὶ τίς οἰκοδομῶν αὐτῷ οἶκον; ὅτι
ἀλλ’ ἢ τοῦ θυμιᾷν κατέναντι αὐτοῦ. Καὶ νῦν ἀπόστειλόν μοι ἄν- 7
δρα σοφὸν καὶ εἰδότα τοῦ ποιῆσαι ἐν τῷ χρυσίῳ, καὶ ἐν τῷ ἀρ-