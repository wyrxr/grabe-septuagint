692 ΒΑΣΙΛΕΙΩΝ Δʹ. ΚΕΦ. ΙΕʹ. ΙΣʹ.
38 καὶ τὸν Φακεὲ υἱὸν Ῥομελίου. Καὶ ἐκοιμήθη Ἰωάθαμ μετὰ τῶν
πατέρων αὐτοῦ, καὶ ἐτάφη μετὰ τῶν πατέρων αὐτοῦ ἐν πόλει
Δαυὶδ τοῦ πατρὸς αὐτοῦ, καὶ ἐβασίλευσεν Ἄχαζ υἱὸς αὐτοῦ ἀντ᾿
αὐτοῦ.
ΚΕΦ. ΙΣΤʹ. XVI.

1 ΕΝ ἔτει ἑπτακαιδεκάτῳ Φακεὲ υἱοῦ Ῥομελίου ἐβασίλευσεν
2 Ἄχαζ υἱὸς Ἰωάθαμ βασιλέως Ἰούδα. Υἱὸς εἴκοσι ἐτῶν ἦν Ἄ-
χαζ ἐν τῷ βασιλεύειν αὐτὸν, καὶ ἐκκαίδεκα ἔτη ἐβασίλευσεν ἐν
Ἰερουσαλήμ. Καὶ οὐκ ἐποίησε τὸ εὐθὲς ἐν ὀφθαλμοῖς Κυρίου
3 Θεοῦ αὐτοῦ πιστῶς, ὡς Δαυὶδ ὁ πατὴρ αὐτοῦ. Καὶ ἐπορεύθη ἐν
ὁδῷ Ἱεροβοὰμ υἱοῦ Ναβὰτ βασιλέως Ἰσραὴλ, καὶ γε τὸν υἱὸν
αὐτοῦ διῆγεν ἐν πυρὶ κατὰ τὰ βδελύγματα τῶν ἐθνῶν ὧν ἐξῆρε
4 Κύριος ἀπὸ προσώπου τῶν υἱῶν Ἰσραήλ. Καὶ ἐθυσίαζε καὶ ἐθυ-
μία ἐν τοῖς ὑψηλοῖς, καὶ ἐπὶ τῶν βουνῶν, καὶ ὑποκάτω παντὸς
5 ξύλου ἀλσώδους. Τότε ἀνέβη Ῥαασσὼν βασιλεὺς Συρίας, καὶ Φα-
κεὲ υἱὸς Ῥομελίου βασιλεὺς Ἰσραὴλ εἰς Ἱερουσαλὴμ εἰς πόλεμον,
6 καὶ ἐπολιόρκουν ἐπὶ Ἄχαζ, καὶ οὐκ ἐδύναντο πολεμεῖν. Ἐν τῷ
καιρῷ ἐκείνῳ ἀπέστρεψε Ῥαασσὼν βασιλεὺς Συρίας τὴν Αἰλὰμ
τῇ Συρίᾳ, καὶ ἐξέβαλε τοὺς Ἰουδαίους ἐξ Αἰλὰμ, καὶ Ἰδουμαῖοι
ἦλθον εἰς Αἰλὰμ, καὶ κατῴκησαν ἐκεῖ ἕως τῆς ἡμέρας ταύτης.
7 Καὶ ἀπέστειλεν Ἄχαζ ἀγγέλους πρὸς Θαλγαθφελλασσὰρ βασιλέα
Ἀσσυρίων, λέγων· δοῦλός σου, καὶ υἱός σου ἐγὼ, ἀνάβηθι, καὶ
σῶσόν με ἐκ χειρὸς βασιλέως Συρίας, καὶ ἐκ χειρὸς βασιλέως
8 Ἰσραὴλ, τῶν ἐπανισταμένων ἐπ᾿ ἐμέ. Καὶ ἔλαβεν Ἄχαζ τὸ ἀρ-
γύριον, καὶ τὸ χρυσίον τὸ εὑρεθὲν ἐν θησαυροῖς οἴκου Κυρίου, καὶ
οἴκου τοῦ βασιλέως, καὶ ἀπέστειλε τῷ βασιλεῖ Ἀσσυρίων δῶρα.
9 Καὶ ἤκουσεν αὐτοῦ βασιλεὺς Ἀσσυρίων· καὶ ἀνέβη βασιλεὺς Ἀσ-
συρίων εἰς Δαμασκὸν, καὶ συνέλαβεν αὐτὴν, καὶ ἀπῴκισεν αὐτὴν
10 Κυρῖνον δὲ καὶ τὸν Ῥαασσὼν ἐθανάτωσε. Καὶ ἐπορεύθη βασιλεὺς
Ἄχαζ εἰς ἀπάντησιν τῷ Θαλγαθφελλασσὰρ βασιλεῖ Ἀσσυρίων εἰς
Δαμασκὸν· καὶ εἶδε τὸ θυσιαστήριον τὸ ἐν Δαμασκῷ. Καὶ ἀπέ-
στειλεν ὁ βασιλεὺς Ἄχαζ πρὸς Οὐρίαν τὸν ἱερέα τὸ ὁμοίωμα τοῦ
θυσιαστηρίου, καὶ τὸν ῥυθμὸν αὐτοῦ εἰς πᾶσαν ποίησιν αὐτοῦ.
11 Καὶ ᾠκοδόμησεν Οὐρίας ὁ ἱερεὺς τὸ θυσιαστήριον κατὰ πάντα