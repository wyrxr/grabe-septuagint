ΚΕΦ. ΙΗʹ. ΙΘʹ.                 ΒΑΣΙΛΕΩΝ ΙΟΥΔΑ Αʹ.              747
κᾶ, καὶ ταῦτα ἡγίασεν δ βασιλεὺς Δαυὶδ τῷ Κυρίῳ μετὰ τοῦ ἀρ- 11
γυρίου καὶ τοῦ χρυσίου οὗ ἔλαβεν ἐκ πάντων τῶν ἐθνῶν, ἐξ ᾿Ιδου-
μαίας, καὶ Μωάβ, καὶ ἐξ υἱῶν ᾿Αμμῶν, καὶ ἐκ τῶν ἀλλοφύλων,
καὶ ἐξ ᾿Αμαλήκ. Καὶ ᾿Αβισὰ υἱὸς Σαρουίας ἐπάταξε τὴν ᾿Ιδου- 12
μαίαν ἐν κοιλάδι τῶν ἁλῶν, ὀκτωκαίδεκα χιλιάδας. Καὶ ἔθετο ἐν 13
τῇ κοιλάδι φρουράς, καὶ ἦσαν πάντες οἱ ᾿Ιδουμαῖοι παῖδες Δαυίδ.
Καὶ ἔσωζε Κύριος τὸν Δαυὶδ ἐν πᾶσιν οἷς ἐπορεύετο. Καὶ ἐβασί- 14
λευσε Δαυὶδ ἐπὶ πάντα ᾿Ισραήλ, καὶ ἦν ποιῶν κρίμα καὶ δικαιοσύνην
τῷ παντὶ λαῷ αὐτοῦ. Καὶ ᾿Ιωὰβ υἱὸς Σαρουίας ἐπὶ τῆς στρατιᾶς, 15
καὶ ᾿Ιωσαφὰτ υἱὸς ᾿Αχιλουδ ὁ ὑπομνηματογράφος, καὶ Σαδὼκ υἱὸς 16
᾿Αχιτὼβ, καὶ ᾿Αχιμέλεχ υἱὸς ᾿Αβιάθαρ ἱερεῖς, καὶ Σουσὰ γραμ-
ματεύς, καὶ Βαναίας υἱὸς ᾿Ιωδαὲ ἐπὶ τοῦ Χερθηῖ, καὶ τοῦ Φαλ- 17
λεθὶ· καὶ υἱοὶ Δαυὶδ οἱ πρῶτοι διάδοχοι τοῦ βασιλέως.

ΚΕΦ. ΙΘʹ. ΧΙΧ.

ΚΑὶ ἐγένετο μετὰ ταῦτα ἀπέθανε Ναὰς βασιλεὺς υἱῶν ᾿Αμ- 1
μῶν, καὶ ἐβασίλευσεν ᾿Ανὰν υἱὸς αὐτοῦ ἀντὶ αὐτοῦ. Καὶ εἶπε 2
·Δαυίδ· ποιήσω ἔλεος μετὰ ᾿Ανὰν υἱοῦ Ναάς, ὡς ἐποίησεν ὁ πατὴρ
αὐτοῦ μετ᾿ ἐμοῦ ἔλεος. Καὶ ἀπέστειλεν ἀγγέλους Δαυὶδ τοῦ πα-
ρακαλέσαι αὐτὸν περὶ τοῦ πατρὸς αὐτοῦ· καὶ ἦλθον παῖδες Δαυὶδ
εἰς γῆν υἱῶν ᾿Αμμῶν πρὸς ᾿Ανὰν τοῦ παρακαλέσαι αὐτόν. Καὶ εἶ- 3
πον οἱ ἄρχοντες υἱῶν ᾿Αμμῶν πρὸς ᾿Ανάν· μὴ δοξάζων Δαυὶδ τὸν
πατέρα σου ἐναντίον σου, ἀπέστειλέ σοι παρακαλοῦντας; οὐχ ὅπως
ἐρευνήσωσι τὴν πόλιν, καὶ τοῦ κατασκοπῆσαι τὴν γῆν ἦλθον παῖ-
δες αὐτοῦ πρὸς σέ; Καὶ ἔλαβεν ᾿Ανὰν τοὺς παῖδας Δαυίδ, καὶ ἐξύ- 4
ρησεν αὐτούς, καὶ ἀφεῖλε τῶν μανδυῶν αὐτῶν τὸ ἥμισυ ἕως τῆς
ἀναβολῆς, καὶ ἀπέστειλεν αὐτούς. Καὶ ἦλθον ἀπαγγεῖλαι τῷ Δαυὶδ 5
περὶ τῶν ἀνδρῶν, καὶ ἀπέστειλεν εἰς ἀπάντησιν αὐτοῖς, ὅτι ἦσαν
ἠτιμωμένοι σφόδρα. Καὶ εἶπεν ὁ βασιλεὺς· καθίσατε ἐν ᾿Ιεριχὼ
ἕως τοῦ ἀνατεῖλαι τοὺς πώγωνας ὑμῶν, καὶ ἀνακάμψατε. Καὶ εἶ- 6
δον υἱοὶ ᾿Αμμῶν, ὅτι ἠσχύνθη λαὸς Δαυὶδ, καὶ ἀπέστειλεν ᾿Ανὰν,
καὶ οἱ υἱοὶ ᾿Αμμῶν, χίλια τάλαντα ἀργυρίου τοῦ μισθώσασθαι αὐ-
τοῖς ἐκ Συρίας Μεσοποταμίας, καὶ ἐκ Συρίας Μααχὰ, καὶ ἐκ Σου-
θὰλ ἅρματα καὶ ἱππεῖς· καὶ ἐμισθώσαντο ἑαυτοῖς δύο καὶ τριάκον- 7
τα χιλιάδας ἁρμάτων, καὶ τὸν βασιλέα Μααχὰ, καὶ τὸν λαὸν αὐ-