ΚΕΦ. ΛϚʹ. ΤΩΝ ΒΑΣΙΛΕΙΩΝ ΙΟΥΔΑ Βʹ. 829
πατέρων αὐτῶν ἐν χειρὶ προφητῶν αὐτοῦ, ὀρθρίζων καὶ ἀποστέλ-
λων τοὺς ἀγγέλους ἑαυτοῦ, ὅτι ἦν φειδόμενος τοῦ λαοῦ ἑαυτοῦ, καὶ
τοῦ ἁγιάσματος αὐτοῦ. Καὶ ἦσαν μυκτήριζοντες ἀγγέλους αὐτοῦ, 16
καὶ ἐξουθενοῦντες τοὺς λόγους αὐτοῦ, καὶ ἐμπαίζοντες ἐν τοῖς προ-
φήταις αὐτοῦ, ἕως ἀνέβη θυμὸς Κυρίου ἐν τῷ λαῷ αὐτοῦ, ἕως οὐκ
ἦν ἴαμα. Καὶ ἤγαγεν ἐπ᾿ αὐτοὺς βασιλέα Χαλδαίων, καὶ ἀπέκτει- 17
νε τοὺς νεανίσκους αὐτῶν ἐν ῥομφαίᾳ ἐν οἴκῳ ἁγιάσματος αὐτοῦ.
καὶ οὐκ ἐφείσατο τοῦ Σεδεκίου, καὶ τὰς παρθένους αὐτῶν οὐκ ἠλέη-
σε, καὶ τοὺς πρεσβυτέρους αὐτῶν ἀπήγαγον, τὰ πάντα παρέδωκεν
ἐν χερσὶν αὐτῶν· καὶ πάντα τὰ σκεύη οἴκου τοῦ Θεοῦ τὰ μεγάλα 18
καὶ τὰ μικρά, καὶ τοὺς θησαυροὺς οἴκου Κυρίου, καὶ πάντας τοὺς
θησαυροὺς τοῦ βασιλέως καὶ μεγιστάνων πάντα εἰσήνεγκεν εἰς Βα-
βυλῶνα. Καὶ ἐνέπρησε τὸν οἶκον Κυρίου, καὶ κατέσκαψε τὸ τεῖ- 19
χος Ἱερουσαλήμ, καὶ τὰς βάσεις αὐτῆς ἐνέπρησεν ἐν πυρί, καὶ
πᾶν σκεῦος ὡραῖον εἰς ἀφανισμόν. Καὶ ἀπώκισε τοὺς καταλοί- 20
πους εἰς Βαβυλῶνα, καὶ ἦσαν αὐτῷ καὶ τοῖς υἱοῖς αὐτοῦ εἰς δού-
λους ἕως βασιλείας Μήδων, τοῦ πληρωθῆναι λόγον Κυρίου διὰ στό- 21
ματος Ἱερεμίου, ἕως τοῦ προσδέξασθαι τὴν γῆν τὰ σάββατα αὐ-
τῆς σαββατίσαι, πάσας τὰς ἡμέρας τῆς ἐρημώσεως αὐτῆς ἐσαβ-
βάτισεν εἰς συμπλήρωσιν ἐτῶν ἑβδομήκοντα. Ἔτους πρώτου Κύ- 22
ρου βασιλέως Περσῶν, μετὰ τὸ πληρωθῆναι ῥῆμα Κυρίου διὰ στό-
ματος Ἱερεμίου, ἐξήγειρε Κύριος τὸ πνεῦμα Κύρου βασιλέως Περ-
σῶν, καὶ παρήγγειλε τοῦ κηρύξαι αὐτοὺς ἐν πάσῃ τῇ βασιλείᾳ
αὐτοῦ ἐν γραπτῷ, λέγων· τάδε λέγει Κύρος βασιλεὺς Περσῶν· 23
πάσας τὰς βασιλείας τῆς γῆς ἔδωκέ μοι Κύριος ὁ Θεὸς τοῦ οὐρα-
νοῦ, καὶ αὐτὸς ἐνετείλατό μοι οἰκοδομῆσαι αὐτῷ οἶκον ἐν Ἱερου-
σαλήμ ἐν τῇ Ἰουδαίᾳ. τίς ἐξ ὑμῶν ἐκ παντὸς τοῦ λαοῦ αὐτοῦ;
ἔσται ὁ Θεὸς αὐτοῦ μετ᾿ αὐτοῦ, καὶ ἀναβήτω.

Παραλειπομένων τῶν βασιλειῶν Ἰούδα β´ τέλος.