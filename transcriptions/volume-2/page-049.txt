ΚΕΦ. ΚΑ΄. ΚΒ΄. ΒΑΣΙΛΕΙΩΝ Α΄. 525
ἡ ῥομφαία Γολιὰθ τοῦ ἀλλοφύλου, ὃν ἐπάταξας ἐν τῇ κοιλάδι Ἡ-
λὰ καὶ αὕτη εἰλημμένη ἦν ἐν ἱματίῳ ὀπίσω τῆς ἐπωμίδος· εἰ
ταύτην λήψῃ, σεαυτῷ λαβέ, ὅτι οὐκ ἔστιν ἑτέρα πάρεξ ταύτης
ἐνταῦθα. Καὶ εἶπε Δαυΐδ· ἰδοὺ οὐκ ἔστιν ὥσπερ αὕτη· δός μοι
αὐτήν. Καὶ ἔδωκεν αὐτὴν αὐτῷ· καὶ ἀνέστη Δαυΐδ, καὶ ἔφυγεν 10
ἐν τῇ ἡμέρᾳ ἐκείνῃ ἐκ προσώπου Σαούλ. Καὶ ἦλθε Δαυΐδ πρὸς
Ἀγχοῦς βασιλέα Γέθ. Καὶ εἶπαν οἱ παῖδες Ἀγχοῦς πρὸς αὐ- 11
τόν· οὐχὶ οὗτος Δαυΐδ ὁ βασιλεὺς τῆς γῆς; οὐχὶ τούτῳ ἦρχον αἱ
χορεύουσαι, λέγουσαι· Ἐπάταξε Σαοὺλ ἐν χιλιάσιν αὐτοῦ, καὶ
Δαυΐδ ἐν μυριάσιν αὐτοῦ; Καὶ ἔθηκε Δαυΐδ τὰ ῥήματα ἐν τῇ καρ- 12
δίᾳ αὐτοῦ, καὶ ἐφοβήθη σφόδρα ἀπὸ προσώπου Ἀγχοῦς βασι-
λέως Γέθ. Καὶ ἠλλοίωσε τὸν τρόπον αὐτοῦ, ἐνώπιον αὐτοῦ, 13
καὶ προσεποιήσατο ἐν τῇ ἡμέρᾳ ἐκείνῃ, καὶ ἐτυμπάνιζεν ἐπὶ ταῖς
θύραις τῆς πόλεως, καὶ παρεφέρετο ἐν ταῖς χερσὶν αὐτοῦ, καὶ ἔ-
πιπτεν ἐπὶ τὰς θύρας τῆς πύλης, καὶ κατέῤῥει τὰ σίελα αὐτοῦ
ἐπὶ τὸν πώγωνα αὐτοῦ. Καὶ εἶπεν Ἀγχοῦς πρὸς τοὺς παῖδας 14
αὐτοῦ· Ἰδοὺ ἴδετε ἄνδρα ἐπίληπτον, ἱνατί εἰσηγάγετε αὐτὸν πρὸς
μέ; Ἢ ἐλαττοῦμαι ἐπιλήπτων ἐγὼ ὅτι εἰσαγήγατε αὐτὸν ἐπι- 15
ληπτεύεσθαι πρὸς μέ; οὗτος οὐκ εἰσελεύσεται εἰς οἰκίαν μου.

ΚΕΦ. ΚΒ΄. XXII.

ΚΑὶ ἀπηλλάγη Δαυΐδ ἐκεῖθεν, καὶ ἔρχεται καὶ διεσώθη εἰς 1
τὸ σπήλαιον τὸ Ὀδολάμ, καὶ ἀκούουσιν οἱ ἀδελφοὶ αὐτοῦ, καὶ
πᾶς ὁ οἶκος τοῦ πατρὸς αὐτοῦ, καὶ καταβαίνουσιν πρὸς αὐτὸν
ἐκεῖ. Καὶ συνήγοντο πρὸς αὐτὸν πᾶς ἐν ἀνάγκῃ, καὶ πᾶς ὑπό- 2
χρεως, καὶ πᾶς κατώδυνος τῇ ψυχῇ, καὶ ἦν ἐπ᾿ αὐτῶν ἡγού-
μενος, καὶ ἦσαν μετ᾿ αὐτοῦ ὡς τετρακόσιοι ἄνδρες. Καὶ ἀπῆλ- 3
θε Δαυΐδ ἐκεῖθεν εἰς Μασσηφὰ τῆς Μωάβ. Καὶ εἶπε πρὸς βα-
σιλέα Μωάβ· γινέσθωσαν δὴ ὁ πατήρ μου καὶ ἡ μήτηρ μου πα-
ρὰ σοί, ἕως ὅτου γνῶ ὅ,τι ποιήσει μοι ὁ Θεός. Καὶ παρεκάλε- 4
σε τὸ πρόσωπον τοῦ βασιλέως Μωάβ, καὶ κατώκουν μετ᾿ αὐτοῦ
πάσας τὰς ἡμέρας, ὄντος τοῦ Δαυΐδ ἐν τῇ περιοχῇ. Καὶ 5
εἶπε Γὰδ ὁ προφήτης πρὸς Δαυΐδ· μὴ κάθου ἐν τῇ περιοχῇ· πο-
ρεύου, καὶ ἥξεις εἰς γῆν τοῦ Ἰούδα. Καὶ ἐπορεύθη Δαυΐδ, καὶ
ἦλθε, καὶ ἐκάθισεν ἐν τῇ πόλει Ἀριάθ. Καὶ ἤκουσε Σαούλ, ὅτι