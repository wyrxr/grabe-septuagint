646
ΒΑΣΙΛΕΙΩΝ Γ. ΚΕΦ. ΙΗʹ.
26 καὶ πῦρ μὴ ἐπιθῆτε. Καὶ ἔλαβον τὸν μόσχον ὃν ἔδωκεν αὐτοῖς,
καὶ ἐποίησαν, καὶ ἐπεκαλοῦντο ἐν ὀνόματι τοῦ Βάαλ ἐκ πρωΐθεν
ἕως μεσημβρίας, καὶ εἶπον· ἐπάκουσον ἡμῶν, ὁ Βάαλ, ἐπάκου-
σον ἡμῶν· καὶ οὐκ ἦν φωνή, καὶ οὐκ ἦν ἀκρόασις· καὶ διέτρεχον
27 ἐπὶ τοῦ θυσιαστηρίου οὗ ἐποίησαν. Καὶ ἐγένετο μεσημβρία, καὶ ἐ-
μυκτήρισεν αὐτοὺς Ἠλιοὺ ὁ Θεσβίτης, καὶ εἶπεν· ἐπικαλεῖσθε ἐν
φωνῇ μεγάλῃ· ὅτι θεός ἐστιν, ὅτι ἀδολεσχία αὐτῷ ἐστιν, καὶ ἅμα
μή ποτε χρηματίζει αὐτὸς ἢ μή ποτε καθεύδει αὐτὸς, καὶ ἐξαναστήσεται.
28 Καὶ ἐπεκαλοῦντο ἐν φωνῇ μεγάλῃ, καὶ κατετέμνοντο κατὰ τὸ κρῖμα αὐ-
τῶν ἐν μαχαίραις καὶ ἐν σειρομάσταις, ἕως ἐκχύσεως αἵματος ἐπ᾿
29 αὐτούς. Καὶ ἐγένετο ὡς παρῆλθε τὸ δειλινὸν, καὶ ἐπροφήτευσαν ὡς ὁ
καιρὸς τοῦ ἀναβῆναι τὴν θυσίαν, καὶ οὐκ ἦν φωνή, καὶ οὐκ ἦν ἀκρόασις.
Καὶ ἐλάλησεν Ἠλιοὺ ὁ Θεσβίτης πρὸς τοὺς προφήτας τῶν προσοχθι-
σμάτων, λέγων· μετάστητε ἀπὸ τοῦ νῦν, κἀγὼ ποιήσω τὸ ὁλο-
30 καύτωμά μου· καὶ μετέστησαν, καὶ ἀπῆλθον. Καὶ εἶπεν Ἠλιοὺ πρὸς
τὸν λαόν· προσαγάγετε πρὸς μέ· καὶ προσήγαγε πᾶς ὁ λαὸς
πρὸς αὐτὸν, καὶ ἰάσατο τὸ θυσιαστήριον Κυρίου τὸ κατεσκαμμέ-
31 νον. Καὶ ἔλαβεν Ἠλιοὺ δώδεκα λίθους κατὰ ἀριθμὸν φυλῶν τοῦ
Ἰακώβ, ᾧ ἐλάλησε Κύριος πρὸς αὐτὸν, λέγων· Ἰσραὴλ ἔσται τὸ
32 ὄνομά σου. Καὶ ᾠκοδόμησε τοὺς λίθους ἐν ὀνόματι Κυρίου, καὶ ἐ-
ποίησε θάλασσαν χωροῦσαν δύο μετρητὰς σπέρματος κυκλόθεν τοῦ
33 θυσιαστηρίου. Καὶ ἐστοίβασε τὰς σχίδρακας ἐπὶ τὸ θυσιαστήριον ὃ
ἐποίησε, καὶ ἐμέλισε τὸ ὁλοκαύτωμα, καὶ ἐπέθηκεν ἐπὶ τὰς σχί-
34 δρακας, καὶ ἐστοίβασεν ἐπὶ τὸ θυσιαστήριον. Καὶ εἶπε· λάβετέ μοι
τέσσαρας ὑδρίας ὕδατος, καὶ ἐπιχέετε ἐπὶ τὸ ὁλοκαύτωμα, καὶ
ἐπὶ τὰς σχίδρακας. Καὶ εἶπε· δευτερώσατε· καὶ ἐδευτέρωσαν· καὶ
35 εἶπε· τρισσώσατε· καὶ ἐτρίσσωσαν. Καὶ διεπορεύετο τὸ ὕδωρ κύ-
36 κλῳ τοῦ θυσιαστηρίου, καὶ τὴν θάλασσαν ἔπλησαν ὕδατος. Καὶ
ἐγένετο, κατὰ ἀνάβασιν τοῦ δώρου, καὶ ἀνεβόησεν Ἠλιοὺ εἰς τὸν
οὐρανὸν, καὶ εἶπε· Κύριε ὁ Θεὸς Ἀβραὰμ, καὶ Ἰσαὰκ, καὶ Ἰσ-
ραὴλ, σήμερον γνώτωσαν, ὅτι σὺ εἶ Κύριος ὁ Θεὸς Ἰσραὴλ, κἀγὼ
37 δοῦλός σου, καὶ διὰ σὲ πεποίηκα τὰ ἔργα ταῦτα. Ἐπάκουσόν μου,
Κύριε, ἐπάκουσόν μου, καὶ γνώτωσαν ὁ λαὸς οὗτος, ὅτι σὺ εἶ Κύ-
ριος ὁ Θεὸς (μόνος), καὶ σὺ ἐπέστρεψας τὴν καρδίαν τοῦ λαοῦ
38 τούτου ὀπίσω. Καὶ ἔπεσε πῦρ παρὰ Κυρίου ἐκ τοῦ οὐρανοῦ, καὶ
κατέφαγε τὰ ὁλοκαυτώματα, καὶ τὰς σχίδρακας, καὶ τοὺς λίθους,