934                       Ι Ω Β.                              ΚΕΦ. ΜΒ.
σαι τὸν Κύριον πάντα τὰ ῥήματα ταῦτα τῷ Ἰώβ, εἶπεν ὁ Κύ-
ριος Ἐλιφὰζ τῷ Θαιμανίτῃ· ἥμαρτες σύ, καὶ οἱ δύο φίλοι σου·
οὐ γὰρ ἐλαλήσατε ἐνώπιόν μου ἀληθὲς οὐδέν, ὥσπερ ὁ θεράπων
8 μου Ἰώβ. Καὶ νῦν λάβετε ἑαυτοῖς ἑπτὰ μόσχους καὶ ἑπτὰ κριούς,
καὶ πορευθῆτε πρὸς τὸν παῖδά μου Ἰώβ, καὶ ποιήσετς κάρπωμα
περὶ ὑμῶν· Ἰὼβ δὲ ὁ θεράπων μου εὔξεται περὶ ὑμῶν· ὅτι εἰ μὴ
πρόσωπον αὐτοῦ λήψομαι, καὶ εἰ μὴ δι᾿ αὐτόν, ἀπώλεσα ἂν ὑμᾶς·
οὐ γὰρ ἐλαλήσατε πρὸς μὲ κατὰ τοῦ θεράποντός μου Ἰὼβ οὐδὲν
9 ἀγαθόν. Ἐπορεύθησαν δὲ Ἐλιφὰζ ὁ Θαιμανίτης, καὶ Βαλδὰδ ὁ
Σαυχίτης, καὶ Σωφὰρ ὁ Μιναῖος, καὶ ἐποίησαν (ἑαυτοῖς) καθὼς
συνέταξεν αὐτοῖς ὁ Κύριος· καὶ ἔλυσε τὴν ἁμαρτίαν αὐτῶν διὰ
10 Ἰώβ. Ὁ δὲ Κύριος ηὔξησε τὸν Ἰὼβ· εὐξαμένου δὲ αὐτοῦ περὶ
τῶν φίλων αὐτοῦ, ἀφῆκεν αὐτοῖς τὴν ἁμαρτίαν. Ἔδωκε δὲ ὁ Κύ-
ριος τῷ Ἰὼβ πάντα διπλᾶ ὧν εἶχεν ἔμπροσθεν (εἰς διπλασιασμόν.)
11 Ἤκουσαν δὲ πάντες οἱ ἀδελφοὶ αὐτοῦ καὶ αἱ ἀδελφαὶ αὐτοῦ πάντα
τὰ συμβεβηκότα αὐτῷ, καὶ ἦλθον πρὸς αὐτόν, καὶ πάντες (δὲ) ὅσοι
ᾔδεισαν αὐτὸν ἐκ πρώτου. Φαγόντες δὲ καὶ πιόντες παρ᾿ αὐτῷ,
παρεκάλεσαν αὐτόν· καὶ ἐθαύμασαν ἐπὶ πᾶσι κακοῖς, οἷς ἐπήγα-
γεν αὐτῷ ὁ Κύριος· καὶ ἔδωκαν αὐτῷ ἕκαστος ἀμνάδα μίαν, καὶ
12 τετράδραχμον χρυσοῦν ἄσημον. Ὁ δὲ Κύριος ηὐλόγησε τοῦ Ἰὼβ
τὰ ἔσχατα μᾶλλον ἢ τὰ ἔμπροσθεν ἦν δὲ τὰ κτήνη αὐτοῦ, πρό-
βατα μύρια τετρακισχίλια, κάμηλοι ἑξακισχίλιαι, ζεύγη βοῶν χί-
13 λια, ὄνοι θήλειαι νομάδες χίλιαι. Γεννῶνται δὲ αὐτῷ υἱοὶ ἑπτὰ
14 καὶ θυγατέρες τρεῖς· καὶ ἐκάλεσε τὴν μὲν πρώτην, Ἡμέραν· τὴν
15 δὲ δευτέραν, Κασσίαν· τὴν δὲ τρίτην, Ἀμαλθείας κέρας. Καὶ οὐχ
εὑρέθησαν κατὰ τὰς Ἰὼβ θυγατέρας (καὶ τοὺς υἱοὺς αὐτοῦ) βελ-
τίους αὐτῶν ὑπὸ τὴν ὑπ᾿ οὐρανόν· ἔδωκε δὲ αὐταῖς ὁ πατὴρ κλη-
16 ρονομίαν ἐν τοῖς ἀδελφοῖς αὐτῶν. Ἔζησε δὲ Ἰὼβ μετὰ τὴν πλη-
γὴν ἔτη ἑκατὸν τεσσαράκοντα. Τὰ δὲ πάντα ἃ ἔζη ἔτη διακόσια
τεσσαράκοντα ὀκτώ. Καὶ ἴδεν Ἰὼβ τοὺς υἱοὺς αὐτοῦ, καὶ τοὺς
17 υἱοὺς τῶν υἱῶν αὐτοῦ, τετάρτην γενεάν. Καὶ ἐτελεύτησεν Ἰὼβ
πρεσβύτερος, καὶ πλήρης ἡμερῶν. Γέγραπται δὲ πάλιν ἀναστήσε-
σθαι αὐτὸν μεθ᾿ ὧν ἀνίστησιν ὁ Κύριος. Οὗτος ἑρμηνεύεται ἐκ
τῆς Συριακῆς βίβλου, ἐν μὲν γῇ κατοικῶν τῇ Αὐσιτίδι, ἐπὶ τοῖς
ὁρίοις τῆς Ἰδουμαίας καὶ Ἀραβίας· προϋπῆρχε δὲ αὐτῷ ὄνομα
Ἰωβάβ. Λαβὼν δὲ γυναῖκα Ἀράβισσαν, γεννᾷ υἱὸν ᾧ ὄνομα Ἐν-