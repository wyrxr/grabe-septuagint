ΚΕΦ. Ἱ.                               ΥΙΟΥ ΑΧΑΛΙΑ.                                  865
Ἡνὰν, Μαλούχ, Ἡρὰμ, Βαανὰ, καὶ οἱ κατάλοιποι τοῦ λαοῦ, οἱ 27.28
ἱερεῖς, καὶ οἱ Λευῖται, οἱ πυλωροὶ, οἱ ᾄδοντες, οἱ Ναθινεὶμ, καὶ
πᾶς ὁ προσπορευόμενος ἀπὸ λαῶν τῆς γῆς πρὸς τὸν νόμον τοῦ
Θεοῦ, γυναῖκες αὐτῶν, υἱοὶ αὐτῶν, θυγατέρες αὐτῶν. πᾶς δ᾽ εἰδὼς
καὶ συνιῶν, ἐνίσχυον ἐπὶ τοὺς ἀδελφοὺς ἑαυτῶν, καὶ κατηράσαντο 29
αὐτοὺς, καὶ εἰσήλθοσαν ἐν ἀρᾷ καὶ ἐν ὅρκῳ τοῦ πορεύεσθαι ἐν νό-
μῳ τοῦ Θεοῦ, ὃς ἐδόθη ἐν χειρὶ Μωϋσῆ δούλου τοῦ Θεοῦ, φυλάσ-
σεσθαι καὶ ποιεῖν πάσας τὰς ἐντολὰς Κυρίου, καὶ κρίματα αὐτοῦ,
καὶ τὰ προστάγματα αὐτοῦ, καὶ τοῦ μὴ δοῦναι θυγατέρας ἡμῶν 30
τοῖς λαοῖς τῆς γῆς, καὶ τὰς θυγατέρας αὐτῶν οὐ ληψόμεθα τοῖς
υἱοῖς ἡμῶν. Καὶ λαοὶ τῆς γῆς οἱ φέροντες τοὺς ἀγορασμοὺς καὶ 31
πᾶσαν πρᾶσιν ἐν ἡμέρᾳ τοῦ σαββάτου ἀποδόσθαι, οὐκ ἀγορῶμεν
παρ᾽ αὐτῶν ἐν σαββάτῳ καὶ ἐν ἡμέρᾳ ἁγίᾳ. καὶ ἀνήσομεν τὸ ἔτος
τὸ ἕβδομον, καὶ ἀπαίτησιν πάσης χειρός. Καὶ στήσομεν ἐφ᾽ ἡμᾶς 32
ἐντολὰς δοῦναι ἐφ᾽ ἡμᾶς τρίτον τοῦ διδράχμου κατ᾽ ἐνιαυτὸν εἰς
δουλείαν οἴκου τοῦ Θεοῦ ἡμῶν, εἰς ἄρτους τοῦ προσώπου, καὶ θυ- 33
σίαν τοῦ ἐνδελεχισμοῦ, καὶ εἰς ὁλοκαύτωμα τοῦ ἐνδελεχισμοῦ τῶν
σαββάτων, τῶν νουμηνιῶν, εἰς τὰς ἑορτὰς καὶ εἰς τὰ ἅγια, καὶ τὰ
περὶ ἁμαρτίας, ἐξιλάσασθαι περὶ Ἰσραὴλ, καὶ εἰς ἔργα οἴκου τοῦ
Θεοῦ ἡμῶν. Καὶ κλήρους ἐβάλομεν περὶ κλήρου ξυλοφορίας, οἱ 34
ἱερεῖς καὶ οἱ Λευῖται καὶ ὁ λαὸς, ἐνέγκαι εἰς οἶκον Θεοῦ ἡμῶν, εἰς
οἶκον πατριῶν ἡμῶν, εἰς καιροὺς ἀπὸ χρόνων, ἐνιαυτὸν κατ᾽ ἐνιαυ-
τὸν, ἐκκαῦσαι ἐπὶ τὸ θυσιαστήριον Κυρίου Θεοῦ ἡμῶν ὡς γέγρα-
πται ἐν τῷ νόμῳ· καὶ ἐνέγκαι τὰ πρωτογεννήματα τῆς γῆς ἡμῶν, 35
καὶ πρωτογεννήματα καρποῦ παντὸς ξύλου ἐνιαυτὸν κατ᾽ ἐνιαυτὸν
εἰς οἶκον Κυρίου, καὶ τὰ πρωτότοκα υἱῶν ἡμῶν καὶ κτηνῶν ἡμῶν, 36
ὡς γέγραπται ἐν τῷ νόμῳ, καὶ τὰ πρωτότοκα τῶν βοῶν ἡμῶν καὶ
ποιμνίων ἡμῶν ἐνέγκαι εἰς οἶκον Θεοῦ ἡμῶν, τοῖς ἱερεῦσι τοῖς λει-
τουργοῦσιν ἐν οἴκῳ Θεοῦ ἡμῶν. Καὶ τὴν ἀπαρχὴν σίτων ἡμῶν, 37
καὶ τὸν καρπὸν παντὸς ξύλου, οἴνου καὶ ἐλαίου, οἴσομεν τοῖς ἱερεῦ-
σιν εἰς τὸ γαζοφυλάκιον οἴκου τοῦ Θεοῦ, καὶ δεκάτην γῆς ἡμῶν
τοῖς Λευίταις. καὶ αὐτοὶ οἱ Λευῖται δεκατοῦντες ἐν πάσαις πόλε-
σι δουλείας ἡμῶν. Καὶ ἔσται ὁ ἱερεὺς υἱὸς Ἀαρὼν μετὰ τοῦ Λευί- 38
του ἐν τῇ δεκάτῃ τοῦ Λευίτου, καὶ οἱ Λευῖται ἀνοίσουσι τὴν δεκά-
την τῆς δεκάτης εἰς οἶκον Θεοῦ ἡμῶν, εἰς τὰ γαζοφυλάκια, εἰς
οἶκον τοῦ Θεοῦ. Ὅτι εἰς τοὺς θησαυροὺς εἰσοίσουσιν οἱ υἱοὶ Ἰσραὴλ 39
(Τόμ. Β΄.)
                                                                              25