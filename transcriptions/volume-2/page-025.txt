ΒΑΣΙΛΕΙΩΝ Α´. 501
ΚΕΦ. ΙΒ´. ΧΙΙ.
ΚΑΙ εἶπε Σαμουὴλ πρὸς πάντα ἄνδρα Ἰσραήλ· Ἰδοὺ ἤκουσα 1
φωνῆς ὑμῶν εἰς πάντα ὅσα εἴπατέ μοι, καὶ ἐβασίλευσα ἐφ᾿ ὑμᾶς
βασιλέα· καὶ νῦν ἰδοὺ ὁ βασιλεὺς διαπορεύεται ἐνώπιον ὑμῶν, καὶ 2
ἐγὼ γεγήρακα καὶ καθήσομαι, καὶ οἱ υἱοί μου ἰδοὺ ἐν ὑμῖν· κἀ-
γὼ ἰδοὺ διελήλυθα ἐνώπιον ὑμῶν ἐκ νεότητός μου καὶ ἕως τῆς ἡ-
μέρας ταύτης. Ἰδοὺ ἐγώ, ἀποκρίθητε κατ᾿ ἐμοῦ ἐνώπιον Κυρίου 3
καὶ ἐνώπιον χριστοῦ αὐτοῦ· μόσχον τίνος εἴληφα, ἢ ὄνον τίνος εἴ-
ληφα, ἢ τίνα κατεδυνάστευσα, ἢ τίνα ἐξεπίεσα, ἢ ἐκ χειρός τί-
νος εἴληφα ἐξίλασμα, ἢ ὑπόδημα; ἀποκρίθητε κατ᾿ ἐμοῦ, καὶ ἀ-
ποδώσω ὑμῖν. Καὶ εἶπαν πρὸς Σαμουήλ· οὐκ ἠδίκησας ἡμᾶς καὶ 4
οὐ κατεδυνάστευσας ἡμᾶς, καὶ οὐκ εἴληφας ἐκ χειρὸς οὐδενὸς οὐ-
δέν. Καὶ εἶπε Σαμουὴλ πρὸς τὸν λαόν· μάρτυς Κύριος ἐν ὑμῖν, καὶ 5
μάρτυς χρισὸς αὐτοῦ σήμερον ἐν ταύτῃ τῇ ἡμέρᾳ, ὅτι οὐχ εὑρήκατε ἐν
χειρί μου οὐδέν. Καὶ εἶπαν· μάρτυς. Καὶ εἶπε Σαμουὴλ πρὸς τὸν λαόν, 6
λέγων· μάρτυς Κύριος ὁ ποιήσας τὸν Μωσῆν καὶ τὸν ᾿Ααρών, καὶ ὁ ἀ-
ναγαγὼν τοὺς πατέρας ὑμῶν ἐξ Αἰγύπτου. Καὶ νῦν κατάστητε, 7
καὶ δικάσω ὑμᾶς ἐνώπιον Κυρίου, καὶ ἀπαγγελῶ ὑμῖν τὰς πά-
σας δικαιοσύνας Κυρίου, ἃς ἐποίησεν ἐν ὑμῖν καὶ ἐν τοῖς πατρά-
σιν ὑμῶν· ὡς εἰσῆλθεν Ἰακὼβ καὶ οἱ υἱοὶ αὐτοῦ εἰς Αἴγυπτον, 8
καὶ ἐταπείνωσεν αὐτοὺς Αἴγυπτος· καὶ ἐβόησαν οἱ πατέρες ὑμῶν
πρὸς Κύριον, καὶ ἀπέστειλε Κύριος τὸν Μωσῆν καὶ τὸν ᾿Αα-
ρών, καὶ ἐξήγαγε τοὺς πατέρας ὑμῶν ἐξ Αἰγύπτου, καὶ κατώ-
κισεν αὐτοὺς ἐν τῷ τόπῳ τούτῳ. Καὶ ἐπελάθοντο τοῦ Κυρίου Θεοῦ 9
αὐτῶν, καὶ ἀπέδοτο αὐτοὺς εἰς χεῖρας Σισάρα ἀρχιστρατήγου Ἰ-
αβεὶν βασιλέως ᾿Ασώρ, καὶ εἰς χεῖρας ἀλλοφύλων, καὶ εἰς χεῖ-
ρας βασιλέως Μωάβ, καὶ ἐπολέμησαν ἐν αὐτοῖς. Καὶ ἐβόησαν 10
πρὸς Κύριον, καὶ ἔλεγον· ἡμάρτομεν, ὅτι ἐγκαταλελοίπαμεν τὸν
Κύριον, καὶ ἐδουλεύσαμεν τοῖς Βααλεὶμ καὶ τοῖς ἄλτσιν· καὶ
νῦν ἐξελοῦ ἡμᾶς ἐκ χειρὸς ἐχθρῶν ἡμῶν, καὶ δουλεύσομέν σοι.
Καὶ ἀπέστειλε Κύριος τὸν Ἱεροβάαλ, καὶ τὸν Βαράκ, καὶ τὸν 11
Ἰεφθάε, καὶ τὸν Σαμουήλ, καὶ ἐξείλατο ὑμᾶς ἐκ χειρὸς ἐχθρῶν
ὑμῶν τῶν κυκλόθεν, καὶ κατῳκεῖτε πεποιθότες. Καὶ ἴδετε ὅτι 12
Νάας βασιλεὺς υἱῶν ᾿Αμμὼν ἦλθεν ἐφ᾿ ὑμᾶς, καὶ εἴπατε· οὐχὶ,