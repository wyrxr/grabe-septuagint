ΚΕΦ. Α'. Β'.               ΥΙΟΥ ΑΧΑΛΙΑ.                                            849
δὴ, Κύριε· ἀλλ᾿ ἔστω τὸ οὖς σου προσέχον εἰς τὴν προσευχὴν τοῦ
δούλου σου, καὶ εἰς τὴν προσευχὴν παίδων σου τῶν θελόντων φο-
βεῖσθαι τὸ ὄνομά σου. καὶ εὐόδωσον δὴ τῷ παιδί σου σήμερον, καὶ
δὸς αὐτὸν εἰς οἰκτιρμοὺς ἐνώπιον τοῦ ἀνδρὸς τούτου. Κἀγὼ ἤμην
οἰνοχόος τῷ βασιλεῖ.

ΚΕΦ. Β'. II.
ΚΑΙ ἐγένετο ἐν μηνὶ Νεισὰν ἔτους εἰκοσοῦ ᾿Αρθασασθὰ βα- 1
σιλεῖ, καὶ ἦν ὁ οἶνος ἐνώπιον ἐμοῦ· καὶ ἔλαβον τὸν οἶνον, καὶ ἔδω-
κα τῷ βασιλεῖ. καὶ οὐκ ἦν ἕτερος ἐνώπιον αὐτοῦ. Καὶ εἶπέ μοι ὁ 2
βασιλεύς· διὰ τί τὸ πρόσωπόν σου πονηρόν, καὶ οὐκ εἰ μετριάζω-
ζων; οὐκ ἔστι τοῦτο, εἰ μὴ πονηρία καρδίας. καὶ ἐφοβήθην πολὺ 3
σφόδρα, καὶ εἶπα τῷ βασιλεῖ· ὁ βασιλεὺς εἰς τὸν αἰῶνα ζήτω.
διὰ τί οὐ μὴ γένηται πονηρὸν τὸ πρόσωπόν μου, διότι ἡ πόλις,
οἶκος μνημείων πατέρων μου, ἠρημώθη, καὶ αἱ πύλαι αὐτῆς κατ-
εβρώθησαν ἐν πυρί; Καὶ εἶπέ μοι ὁ βασιλεύς· περὶ τίνος τοῦτο 4
σὺ ζητεῖς; καὶ προσηυξάμην πρὸς τὸν Θεὸν τοῦ οὐρανοῦ, καὶ εἶ- 5
πα τῷ βασιλεῖ· εἰ ἐπὶ τὸν βασιλέα ἀγαθὸν, καὶ εἰ ἀγαθυνθήσε-
ται ὁ παῖς σου ἐνώπιόν σου, ὥστε πέμψαι αὐτὸν εἰς ᾿Ιούδα εἰς
πόλιν μνημείων πατέρων μου, καὶ ἀνοικοδομήσω αὐτήν. Καὶ εἶπέ 6
μοι ὁ βασιλεὺς καὶ ἡ παλλακὴ ἡ καθημένη ἐχόμενα αὐτοῦ· ἕως
πότε ἔσται ἡ πορεία σου, καὶ πότε ἐπιστρέψεις; καὶ ἠγαθύνθη
ἐνώπιον τοῦ βασιλέως, καὶ ἀπέστειλέ με, καὶ ἔδωκα αὐτῷ ὅρον.
Καὶ εἶπα τῷ βασιλεῖ· εἰ ἐπὶ τὸν βασιλέα ἀγαθὸν, δότω μοι ἐπι- 7
στολὰς πρὸς τοὺς ἐπάρχους πέραν τοῦ ποταμοῦ, ὥστε παραγαγεῖν
με ἕως ἔλθω ἐπὶ ᾿Ιούδαν, καὶ ἐπιστολὴν ἐπὶ ᾿Ασὰφ φύλακα τοῦ 8
παραδείσου ὃς ἐστι τῷ βασιλεῖ, ὥστε δοῦναί μοι ξύλα στεγάσαι
τὰς πύλας, καὶ εἰς τὸ τεῖχος τῆς πόλεως, καὶ εἰς οἶκον ὃν εἰσ-
ελεύσομαι εἰς αὐτόν. Καὶ ἔδωκέ μοι ὁ βασιλεύς, ὡς χεὶρ Θεοῦ ἡ
ἀγαθή. Καὶ ἦλθον πρὸς τοὺς ἐπάρχους πέραν τοῦ ποταμοῦ, καὶ 9
ἔδωκα αὐτοῖς τὰς ἐπιστολὰς τοῦ βασιλέως· καὶ ἀπέστειλε μετ᾿
ἐμοῦ ὁ βασιλεὺς ἀρχηγοὺς τῆς δυνάμεως καὶ ἱππεῖς. Καὶ ἤκουσε 10
Σαναβαλλὰτ ὁ ᾿Αρωνὶ, καὶ Τωβία ὁ δοῦλος ᾿Αμμωνὶ, καὶ πονηρὸν
αὐτοῖς ἐγένετο, ὅτι ἥκει ἄνθρωπος ζητῆσαι ἀγαθὸν τοῖς υἱοῖς ᾿Ισ-
ραήλ. Καὶ ἦλθον εἰς ῾Ιερουσαλὴμ, καὶ ἤμην ἐκεῖ ἡμέρας τρεῖς. 11
(Τόμ. Β'.)                                                                 24