ΚΕΦ. ΛΑ΄. ΤΩΝ ΒΑΣΙΛΕΙΩΝ ΙΟΥΔΑ Β΄. 815
καὶ οἱ ἱερεῖς ἐδέχοντο τὰ αἵματα ἐκ χειρὸς τῶν Λευιτῶν. Ὅτι 17
πλῆθος τῆς ἐκκλησίας οὐχ ἡγνίσθη, καὶ οἱ Λευῖται ἦσαν τοῦ θύειν
τὸ Φασὲκ παντὶ τῷ μὴ δυναμένῳ ἁγνισθῆναι τῷ Κυρίῳ· ὅτι τὸ 18
πλεῖστον τοῦ λαοῦ ἀπὸ Ἐφραΐμ, καὶ Μανασσῆ, καὶ Ἰσσάχαρ, καὶ
Ζαβουλὼν οὐχ ἡγνίσθησαν, ἀλλὰ ἔφαγον τὸ Φασὲκ παρὰ τὴν γρα-
φήν. Καὶ προσηύξατο Ἑζεκίας περὶ αὐτῶν λέγων· Κύριος ὁ ἀγα-
θὸς ἐξιλάσθω, ὑπὲρ πάσης καρδίας κατευθυνούσης ἐκζητῆσαι Κύ- 19
ριον τὸν Θεὸν τῶν πατέρων ἑαυτοῦ, καὶ οὐ κατὰ τὴν ἁγνείαν τῶν
ἁγίων. Καὶ ἐπήκουσε Κύριος τῷ Ἑζεκία, καὶ ἰάσατο τὸν λαόν. 20
Καὶ ἐποίησαν οἱ υἱοὶ Ἰσραὴλ οἱ εὑρεθέντες ἐν Ἱερουσαλὴμ τὴν 21
ἑορτὴν τῶν ἀζύμων ἑπτὰ ἡμέρας ἐν εὐφροσύνῃ μεγάλῃ, καὶ καθ-
υμνοῦντες τῷ Κυρίῳ ἡμέραν καθ᾿ ἡμέραν, καὶ οἱ ἱερεῖς καὶ οἱ Λευῖ-
ται ἐν ὀργάνοις τῷ Κυρίῳ. Καὶ ἐλάλησεν Ἑζεκίας ἐπὶ πᾶσαν καρ- 22
δίαν τῶν Λευιτῶν, καὶ τῶν συνιόντων σύνεσιν ἀγαθὴν τῷ Κυρίῳ·
καὶ συνετέλεσαν τὴν ἑορτὴν τῶν ἀζύμων ἑπτὰ ἡμέρας θύοντες θυ-
σίας σωτηρίου, καὶ ἐξομολογούμενοι τῷ Κυρίῳ Θεῷ τῶν πατέρων
ἑαυτῶν. Καὶ ἐβουλεύσατο ἡ ἐκκλησία ἅμα ποιῆσαι ἑπτὰ ἡμέρας 23
ἄλλας· καὶ ἐποίησαν ἑπτὰ ἡμέρας ἐν εὐφροσύνῃ. Ὅτι Ἑζεκίας ἀπ- 24
ήρξατο τῷ Ἰούδα, τῇ ἐκκλησίᾳ μόσχους χιλίους καὶ ἑπτακισχίλια
πρόβατα, καὶ οἱ ἄρχοντες ἀπήρξαντο τῷ λαῷ μόσχους χιλίους,
καὶ πρόβατα δέκα χιλιάδας, καὶ τὰ ἅγια τῶν ἱερέων εἰς πλῆθος.
Καὶ ηὐφράνθη πᾶσα ἡ ἐκκλησία, οἱ ἱερεῖς καὶ οἱ Λευῖται, καὶ πᾶ- 25
σα ἡ ἐκκλησία Ἰούδα, καὶ οἱ εὑρεθέντες ἐξ Ἰσραήλ, καὶ οἱ προσήλυ-
τοι οἱ ἐλθόντες ἀπὸ γῆς Ἰσραήλ, καὶ οἱ κατοικοῦντες ἐν Ἰούδα.
Καὶ ἐγένετο εὐφροσύνη μεγάλη ἐν Ἱερουσαλήμ· ἀπὸ τῶν ἡμερῶν 26
τοῦ Σαλωμὼν υἱοῦ Δαυὶδ βασιλέως Ἰσραὴλ οὐκ ἐγένετο τοιαύτη
ἑορτὴ ἐν Ἱερουσαλήμ. Καὶ ἀνέστησαν οἱ ἱερεῖς καὶ οἱ Λευῖται, καὶ 27
ηὐλόγησαν τὸν λαόν, καὶ ἐπηκούσθη ἡ φωνὴ αὐτῶν, καὶ ἦλθεν ἡ
προσευχὴ αὐτῶν εἰς τὸ κατοικητήριον τὸ ἅγιον αὐτοῦ εἰς τὸν οὐρανόν.

ΚΕΦ. ΛΑ΄. ΧΧΧΙ.

ΚΑΙ ὡς συνετελέσθη πάντα ταῦτα, ἐξῆλθε πᾶς Ἰσραὴλ οἱ 1
εὑρεθέντες ἐν πόλεσιν Ἰούδα, καὶ συνέτριψαν τὰς στήλας, καὶ ἐξέκο-
ψαν τὰ ἄλση, καὶ κατέσπασαν τὰ ὑψηλά, καὶ τοὺς βωμοὺς ἀπὸ
πάσης Ἰουδαίας καὶ Βενιαμείν, καὶ ἐξ Ἐφραΐμ, καὶ ἀπὸ Μανασσῆ