ΚΕΦ. Ιϛʹ. ΙΖʹ. ΒΑΣΙΛΕΙΩΝ Δʹ. 693
ὅσα ἀπέστειλεν ὁ βασιλεὺς Ἄχαζ ἐκ Δαμασκοῦ οὕτως ἐποίησεν
Οὐρίας ὁ ἱερεύς, ἕως ἔρχεσθαι τὸν βασιλέα Ἄχαζ ἀπὸ Δαμα-
σκοῦ. Καὶ ἦλθεν ὁ βασιλεὺς ἀπὸ Δαμασκοῦ, καὶ εἶδεν ὁ βασιλεὺς 12
τὸ θυσιαστήριον, καὶ προσῆλθεν ὁ βασιλεὺς ἐπὶ τὸ θυσιαστήριον,
καὶ ἀνέβη ἐπ᾿ αὐτό· καὶ ἐθυμίασε τὴν ὁλοκαύτωσιν αὐτοῦ, καὶ τὴν 13
θυσίαν αὐτοῦ, καὶ ἔσπεισε τὴν σπονδὴν αὐτοῦ, καὶ προσέχεε τὸ
αἷμα τῶν εἰρηνικῶν τῶν αὐτοῦ ἐπὶ τὸ θυσιαστήριον, τὸ χαλκοῦν,
τὸ ἀπέναντι Κυρίου. Καὶ προσήγαγε τὸ πρόσωπον τοῦ οἴκου Κυ- 14
ρίου, (καὶ) ἀπὸ τοῦ ἀναμέσον τοῦ θυσιαστηρίου, καὶ ἀπὸ τοῦ ἀνα-
μέσον τοῦ οἴκου Κυρίου· καὶ ἔδειξεν αὐτὸ ἐπὶ μηρὸν τοῦ θυσια-
στηρίου κατὰ βορρᾶν· καὶ ἐνετείλατο ὁ βασιλεὺς Ἄχαζ τῷ Οὐρίᾳ 15
τῷ ἱερεῖ, λέγων· ἐπὶ τὸ θυσιαστήριον τὸ μέγα πρόσφερε τὴν ὁλο-
καύτωσιν τὴν πρωϊνήν, καὶ τὴν θυσίαν τὴν ἑσπερινήν, καὶ τὴν
ὁλοκαύτωσιν τοῦ βασιλέως, καὶ τὴν θυσίαν αὐτοῦ, καὶ τὴν ὁλο-
καύτωσιν παντὸς τοῦ λαοῦ τῆς γῆς, καὶ τὴν θυσίαν αὐτῶν, καὶ
σπονδὴν αὐτῶν, καὶ πᾶν αἷμα ὁλοκαυτώσεως, καὶ πᾶν αἷμα θυ-
σίας ἐπ᾿ αὐτὸ προσχεεῖς· καὶ τὸ θυσιαστήριον τὸ χαλκοῦν ἔσται
μοι εἰς πρωΐ. Καὶ ἐποίησεν Οὐρίας ὁ ἱερεὺς κατὰ πάντα ὅσα ἐνε- 16
τείλατο αὐτῷ ὁ βασιλεὺς Ἄχαζ. Καὶ συνέκοψεν ὁ βασιλεὺς Ἄ- 17
χαζ τὰ συγκλείσματα τῶν μεχωνὼθ, καὶ μετῆρεν ἀπ᾿ αὐτῶν τὸν
λουτῆρα, καὶ τὴν θάλασσαν καθεῖλεν ἀπὸ τῶν βοῶν τῶν χαλκῶν
τῶν (δέκα) ὑποκάτω αὐτῆς, καὶ ἔδωκεν αὐτὴν ἐπὶ βάσιν λιθίνην.
Καὶ τὸν θεμέλιον τῆς καθέδρας ᾠκοδόμησεν ἐν οἴκῳ Κυρίου, καὶ 18
τὴν εἴσοδον τοῦ βασιλέως τὴν ἔξω ἐπέστρεφεν ἐν οἴκῳ Κυρίου
ἀπὸ προσώπου τοῦ βασιλέως Ἀσσυρίων. Καὶ τὰ λοιπὰ τῶν λό- 19
γων Ἄχαζ ὅσα ἐποίησεν, οὐχὶ ταῦτα γεγραμμένα ἐπὶ βιβλίῳ
λόγων τῶν ἡμερῶν τοῖς βασιλεῦσιν Ἰούδα; Καὶ ἐκοιμήθη Ἄχαζ 20
μετὰ τῶν πατέρων αὐτοῦ, καὶ ἐτάφη μετὰ τῶν πατέρων αὐτοῦ
ἐν πόλει Δαυΐδ, καὶ ἐβασίλευσεν Ἑζεκίας υἱὸς αὐτοῦ ἀντ᾿ αὐτοῦ.

ΚΕΦ. ΙΖʹ. XVII.

ἝΝ ἔτει δωδεκάτῳ τῷ Ἄχαζ βασιλεῖ Ἰούδα ἐβασίλευσεν 1
Ὠσηὲ υἱὸς Ἡλὰ ἐν Σαμαρείᾳ, ἐπὶ Ἰσραὴλ ἐννέα ἔτη· καὶ ἐποίησε 2
τὸ πονηρὸν ἐν ὀφθαλμοῖς Κυρίου, πλὴν οὐχ ὡς οἱ βασιλεῖς Ἰσραὴλ
οἱ ἦσαν ἔμπροσθεν αὐτοῦ. Ἐπ᾿ αὐτὸν ἀνέβη Σαλαμανασὰρ βασι- 3