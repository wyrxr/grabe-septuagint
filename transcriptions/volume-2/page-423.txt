ΚΕΦ. Ζ'. Η'.        I Ω Β
ἐμαυτόν διάλογον ἰδία τῇ κοίτῃ μου· (διατί) ἐκφοβεῖς με ἐν ἐνυ-
πνίοις, καὶ ἐν δράμασί με καταπλήσσεις· ἀπαλλάσσεις δὲ ἀπὸ
πνεύματος τὴν ψυχήν μου, ἀπὸ δὲ θανάτου τὰ ὀστᾶ μου. Οὐ γὰρ
εἰς τὸν αἰῶνα ζήσομαι ἵνα μακροθυμήσω· ἀπόστα ἀπ᾿ ἐμοῦ· κενὸς
γάρ μου ὁ βίος. Τί γάρ ἐστιν ἄνθρωπος, ὅτι ἐμεγάλυνας αὐτόν; ἢ
ὅτι προσέχεις τὸν νοῦν εἰς αὐτόν; Ἡ ἐπισκοπὴν αὐτοῦ ποιῇ το-
πρωΐ; καὶ εἰς ἀνάπαυσιν αὐτὸν κρίνεις; Ἕως τίνος οὐκ ἐᾷς με,
οὐδὲ προΐῃ με, ἕως ἂν καταπίω τὸν πτύελόν μου ἐν ὀδύνῃ; Εἰ ἐγὼ
ἥμαρτον, τί δύναμαί σοι πρᾶξαι, ὁ ἐπιστάμενος τὸν νοῦν τῶν ἀν-
θρώπων; διατί ἔθου με κατεντευκτήν σου, εἰμὶ δὲ ἐπὶ σοὶ φορτίον;
Καὶ διατί οὐ λήθην ἐποίησω τῆς ἁμαρτίας μου, καὶ καθαρισμὸν
τῆς ἀνομίας μου; νυνὶ δὲ εἰς γῆν ἀπελεύσομαι, ὀρθρίζων δὲ οὐκέ-
τι εἰμί.

ΚΕΦ. Η'. VIII.

ὙΠΟΛΑΒΩΝ δὲ Βαλδὰδ ὁ Σαυχίτης, λέγει· μέχρι τίνος
λαλήσεις ταῦτα; πνεῦμα πολύῤῥημον τοῦ στόματός σου. Μὴ ὁ
Κύριος ἀδικήσει κρίνων; ἢ ὁ τὰ πάντα ποιήσας ταράξει τὸ δίκαιον;
Εἰ υἱοί σου ἥμαρτον ἐναντίον αὐτοῦ, ἀπέστειλεν ἐν χειρὶ ἀνομίας
αὐτῶν. Σὺ δὲ ὄρθριζε, πρὸς Θεὸν παντοκράτορα δεόμενος· εἰ κα-
θαρὸς εἶ, καὶ ἀληθινὸς εἶ, δεήσεώς σου ἐπακούσεται, ἀποκαταστή-
σει δέ σοι δίαιταν δικαιοσύνης· ἔσαι οὖν τὰ μὲν πρῶτά σου ὀλίγα,
τὰ δὲ ἔσχατά σου ἀμύθητα. Ἐπερώτησον γὰρ γενεὰν πρώτην, ἐξι-
χνίασον δὲ κατὰ γένος πατέρων· (χθιζοὶ γὰρ ἔσμεν, καὶ οὐκ οἴδα-
μεν, σκιὰ δέ ἐστιν ἡμῶν ὁ βίος ἐπὶ τῆς γῆς·) ἢ οὐχὶ οὗτοι σε διδά-
ξουσι (ῥήματα), καὶ ἀναγγελοῦσί σοι (σύνεσιν σοφίας), καὶ ἐκ καρ-
δίας αὐτῶν ἐξάξουσι ῥήματα; Μὴ θάλλει πάπυρος ἄνευ ὕδατος;
ἢ ὑψωθήσεται βούτομον ἄνευ ποτοῦ, ἔτι ὂν ἐπὶ ῥίζης, καὶ οὐ μὴ
θερισθῇ; πρὸ τοῦ πιεῖν πᾶσαν βοτάνην, (ἐὰν δὲ μὴ πίῃ) Ξηραίνε-
ται. Οὕτως τοίνυν ἔσται τὰ ἔσχατα πάντων τῶν ἐπιλανθανομένων
τοῦ Θεοῦ· ἐλπὶς γὰρ ἀσεβοῦς ὀλεῖται· ἀοίκητος δὲ ἔσται αὐτοῦ ὁ
οἶκος, (καὶ ἡ ὁδὸς αὐτοῦ,) ἢ δὲ σκηνὴ αὐτοῦ ἀράχνη ἀποθήσεται.
Ἐὰν ὑπερείσει τὴν οἰκίαν αὐτοῦ, οὐ μὴ στῇ· ἐπιλαβομένου δὲ αὐ-
τῆς, οὐ μὴ ὑπομείνῃ. Ὑγρὸς γάρ ἐστιν ὑπὸ ἡλίου· καὶ ἐκ σαπρίας
αὐτοῦ ὁ βάδαμνος αὐτοῦ ἐξελεύσεται. Ἐπὶ συναγωγῇ λίθων κοιμᾶ-
27*