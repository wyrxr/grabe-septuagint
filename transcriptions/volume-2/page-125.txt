ΚΕΦ. Β΄. ΒΑΣΙΛΕΙΩΝ Γ΄. 601
γῆς· καὶ ἰσχύσεις, καὶ ἔσῃ εἰς ἄνδρα, καὶ φυλάξεις τὴν φυλακὴν 3
Κυρίου Θεοῦ σου τοῦ πορεύεσθαι ἐν ταῖς ὁδοῖς αὐτοῦ, φυλάσσειν
τὰς ἐντολὰς αὐτοῦ, καὶ τὰ δικαιώματα αὐτοῦ, καὶ τὰ κρίματα
αὐτοῦ, καὶ τὰ μαρτύρια αὐτοῦ, τὰ γεγραμμένα ἐν τῷ νόμῳ Μωϋ-
σέως· ἵνα συνήξῃς ἃ ποιήσεις κατὰ πάντα ὅσα ἐντείλωμαί σοι. Ἵνα 4
στήσῃ Κύριος τὸν λόγον αὐτοῦ ὃν ἐλάλησε περὶ ἐμοῦ, λέγων· ἐὰν
φυλάξωσιν οἱ υἱοί σου τὴν ὁδὸν αὐτῶν πορεύεσθαι ἐνώπιον μου ἐν
ἀληθείᾳ, ἐν ὅλῃ καρδίᾳ αὐτῶν, καὶ ἐν ὅλῃ ψυχῇ αὐτῶν, λέγων·
οὐκ ἐξολοθρευθήσεταί σοι ἀνὴρ ἐπάνωθεν τοῦ θρόνου Ἰσραήλ. Καὶ 5
γε σὺ ἔγνως ὅσα μοι ἐποίησεν Ἰωὰβ υἱὸς Σαρουΐας, ὅσα ἐποίησεν
τοῖς δυσὶν ἄρχουσι τῶν δυνάμεων Ἰσραήλ, τῷ Ἀβεννὴρ υἱῷ Νήρ,
καὶ τῷ Ἀμεσσὰ υἱῷ Ἰεθέρ, καὶ ἀπέκτεινεν αὐτούς, καὶ ἔταξε τὰ
αἵματα πολέμου ἐν εἰρήνῃ, καὶ ἔδωκεν αἷμα ἀθῶον ἐν τῇ ζώνῃ
αὐτοῦ τῇ ἐν τῇ ὀσφῦϊ αὐτοῦ, καὶ ἐν τῷ ὑποδήματι αὐτοῦ τῷ ἐν τῷ
ποδὶ αὐτοῦ. Καὶ ποιήσεις κατὰ τὴν σοφίαν σου, καὶ οὐ κατάξεις 6
τὴν πολιὰν αὐτοῦ ἐν εἰρήνῃ εἰς ᾅδου. Καὶ τοῖς υἱοῖς Βερζελλαὶ 7
τοῦ Γαλααδίτου ποιήσεις ἔλεος, καὶ ἔσονται ἐν τοῖς ἐσθίουσι τὴν
τράπεζάν σου· ὅτι οὕτως ἤγγισάν μοι ἐν τῷ με ἀποδιδράσκειν ἀπὸ
προσώπου Ἀβεσσαλὼμ τοῦ ἀδελφοῦ σου. Καὶ ἰδοὺ μετὰ τοῦ Σε- 8
μεεὶ υἱὸς Γηρᾶ, υἱὸς τοῦ Ἰεμενεΐ, ἐκ Βαθουρείμ, καὶ αὐτὸς κατη-
ράσατό με κατάραν ὀδυνηρὰν τῇ ἡμέρᾳ ᾗ ἐπορευόμην εἰς παρεμβο-
λὰς, καὶ αὐτὸς κατέβη εἰς ἀπάντησίν μου εἰς τὸν Ἰορδάνην· καὶ
ὤμοσα αὐτῷ ἐν Κυρίῳ, λέγων· εἰ θανατώσω σε ἐν ῥομφαίᾳ. Καὶ 9
οὐ μὴ ἀθωώσῃς αὐτόν, ὅτι ἀνὴρ σοφὸς εἶ σύ, καὶ γνώσῃ ἃ ποι-
ήσεις αὐτῷ, καὶ κατάξεις τὴν πολιὰν αὐτοῦ ἐν αἵματι εἰς ᾅδου.
Καὶ ἐκοιμήθη Δαυὶδ μετὰ τῶν πατέρων αὐτοῦ, καὶ ἐτάφη ἐν πό- 10
λει Δαυίδ. Καὶ αἱ ἡμέραι ἃς ἐβασίλευσε Δαυὶδ ἐπὶ τὸν Ἰσραήλ, 11
τεσσαράκοντα ἔτη· ἐν Χεβρὼν ἐβασίλευσεν ἑπτὰ ἔτη, καὶ ἐν Ἱε-
ρουσαλὴμ ἐβασίλευσε τριάκοντα καὶ τρία ἔτη. Καὶ Σαλωμὼν ἐ- 12
κάθισεν ἐπὶ τοῦ θρόνου Δαυὶδ τοῦ πατρὸς αὐτοῦ ἐτῶν δώδεκα, καὶ
ἡτοιμάσθη ἡ βασιλεία αὐτοῦ σφόδρα. Καὶ εἰσῆλθεν Ἀδωνίας υἱ- 13
ὸς Ἀγγὶθ πρὸς Βηθσαβεὲ μητέρα Σαλωμών, καὶ προσεκύνησεν αὐτήν.
εἰρήνη ἡ εἴσοδός σου; καὶ εἶπεν, εἰρήνη. Καὶ εἶπε· λόγος μοι πρὸς 14
σέ. Καὶ εἶπεν αὐτῷ· λάλησον. Καὶ εἶπεν αὐτῇ· σὺ οἶδας, ὅτι 15
ἐμοὶ ἦν ἡ βασιλεία, καὶ ἐπ᾿ ἐμὲ ἔθετο πᾶς Ἰσραὴλ τὸ πρόσωπον
αὐτοῦ εἰς βασιλέα, καὶ ἐστράφη ἡ βασιλεία, καὶ ἐγενήθη τῷ ἀ-