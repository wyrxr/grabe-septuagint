908
συνύστωρ μου ἐν ὑψίστοις· ἀφίκοιτο ἡ δέησίς μου πρὸς Κύριον, ἔναν-
τι δὲ αὐτοῦ στάξαι δ ὀφθαλμός μου· εἴη δὲ δ ἔλεγχος ἀνδρὶ ἔναντι
Κυρίου, καὶ υἱῷ ἀνθρώπου τῷ πλησίον αὐτοῦ. Ἔτη δὲ ἀριθμητὰ
ἤκουσι μοι· ὁδῷ δὲ ἢ οὐκ ἐπαναστραφήσομαι, πορεύσομαι.

I Ω Β.               ΚΕΦ. ΙϚʹ. ΙΖʹ. ΙΗʹ.

ΚΕΦ. ΙΖʹ. XVII.

ΟΛΕΚΟΜΑΙ πνεύματι φερόμενος· δέομαι δὲ ταφῆς, καὶ οὐ
τυγχάνω. Αἴσσομαι κάμνων, καὶ τί ποιήσω; Ἔκλεψαν δέ (μου)
ἀλλότριοι τὰ ὑπάρχοντά μου. Τίς ἐστιν οὗτος; τῇ χειρί μου συν-
δεδήτω. Ὅτι καρδίαν αὐτῶν ἔκρυψας ἀπὸ φρονήσεως, διὰ τοῦτο
οὐ μὴ ὑψώσῃς αὐτούς. Τῇ μερίδι ἀναγγελεῖ κακίας· ὀφθαλμοὶ δέ
(μου) ἐφ᾽ υἱοῖς αὐτῶν ἐτάκησαν. Ἔθου δέ με θρύλλημα ἐν ἔθνε-
σι, καὶ ἀπέβην αὐτοῖς γέλως. Πεπήρωνται δὲ ἀπὸ ὀργῆς (σου)
οἱ ὀφθαλμοί μου, καὶ πεπολιόρκημαι ὑπὸ πάντων μεγάλως· θαῦμα
ἔσχεν ἀληθινοὺς ἐπὶ τούτοις. Δίκαιος δὲ ἐπὶ παρανόμῳ ἔπανα-
σταίη· σχοίη δὲ πιστὸς τὴν ἑαυτοῦ ὁδόν, καὶ ὁ καθαρὸς χερσὶν
ἀναλάβοι θάρσος. Οὐ μὴν δὲ ἀλλὰ πάντες ἐρείδετε, καὶ δεῦτε δὴ-
οὐ γὰρ εὑρίσκω ἐν ὑμῖν ἀληθές. Αἱ ἡμέραι μου παρῆλθον ἐν βρό-
μῳ, ἐρράγη δὲ τὰ ἄρθρα τῆς καρδίας μου. Νύκτα εἰς ἡμέραν ἔθη-
καν· φῶς ἐγγὺς ἀπὸ προσώπου σκότους. Ἐὰν γὰρ ὑπομείνω, ᾅδης
μου ὁ οἶκος, ἐν δὲ γνόφῳ ἐξρωταί μου ἡ ἐρωμή· θάνατον προσ-
εκαλεσάμην πατέρα μου εἶναι, μητέρα δέ μου καὶ ἀδελφήν, σα-
πρίαν. Ποῦ οὖν μου ἔτι ἡ ἐλπίς; ἢ τὰ ἀγαθά μου ὄψομαι (ἔτι);
Ἢ μετ᾽ ἐμοῦ εἰς τὸν ᾅδην καταβήσεται; ἢ ὁμοθυμαδὸν ἐπὶ χώ-
ματος καταβησόμεθα;

ΚΕΦ. ΙΗʹ. XVIII.

ὙΠΟΛΑΒΩΝ δὲ Βαλδὰδ δ Σαυχίτης, λέγει· μέχρι τίνος οὐ
παύσῃ; ἐπίσχες, ἵνα καὶ αὐτοὶ λαλήσωμεν. Ἵνατί δὲ ὥσπερ τε-
τράποδα σεσιωπήκαμεν ἐναντίον σου; Κέχρησαι δὲ ὀργῇ. Τί γάρ;
ἐὰν σὺ ἀποθάνῃς, ἀοίκητος ἔσται ἡ ὑπ᾽ οὐρανόν; ἢ καταστραφή-
σεται ὄρη ἐκ θεμελίων; Καὶ φῶς ἀσεβῶν σβεσθήσεται, καὶ οὐκ
ἀναβήσεται αὐτοῦ ἡ φλόξ· τὸ φῶς αὐτοῦ σκότος ἐν διαίτῃ αὐτοῦ,
ὁ δὲ λύχνος αὐτοῦ ἐπ᾽ αὐτῷ σβεσθήσεται. Θηρεύσειαν τὰ ὑπάρ-