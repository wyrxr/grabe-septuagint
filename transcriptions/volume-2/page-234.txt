710 ΒΑΣΙΛΕΙΩΝ Δʹ. ΚΕΦ. ΚΓʹ.
27 σῆς. Καὶ εἶπε Κύριος· καί γε τὸν Ἰούδαν ἀποστήσω ἀπὸ τοῦ προ-
σώπου μου, καθὼς ἀπέστησα τὸν Ἰσραήλ, καὶ ἀπώσομαι τὴν πό-
λιν ταύτην ἣν ἐξελεξάμην, τὴν Ἱερουσαλήμ, καὶ τὸν οἶκον οὗ
28 εἶπον, ἔσται τὸ ὄνομά μου ἐκεῖ. Καὶ τὰ λοιπὰ τῶν λόγων Ἰω-
σίου, καὶ πάντα ὅσα ἐποίησεν, οὐχὶ ταῦτα γεγραμμένα ἐπὶ βι-
29 βλίου λόγων τῶν ἡμερῶν τοῖς βασιλεῦσιν Ἰούδα; Ἐν δὲ ταῖς
ἡμέραις αὐτοῦ ἀνέβη Φαραὼ Νεχαὼ βασιλεὺς Αἰγύπτου ἐπὶ
βασιλέα Ἀσσυρίων ἐπὶ ποταμὸν Εὐφράτην· καὶ ἐπορεύθη Ἰωσίας
εἰς ἀπάντησιν αὐτοῦ, καὶ ἐθανάτωσεν αὐτὸν ἐν Μαγεδδὼ ἐν τῷ
30 ἰδεῖν αὐτόν. Καὶ ἐπεβίβασαν αὐτὸν νεκρὸν οἱ παῖδες αὐτοῦ ἐκ
Μαγεδδῶ, καὶ ἤγαγον αὐτὸν εἰς Ἱερουσαλήμ, καὶ ἔθαψαν αὐτὸν
ἐν τῷ τάφῳ αὐτοῦ. Καὶ ἔλαβεν ὁ λαὸς τῆς γῆς τὸν Ἰωάχαζ
υἱὸν Ἰωσίου, καὶ ἔχρισαν αὐτόν, καὶ ἐβασίλευσαν αὐτὸν ἀντὶ τοῦ
31 πατρὸς αὐτοῦ. Υἱὸς εἴκοσι καὶ τριῶν ἐτῶν ἦν Ἰωάχαζ ἐν τῷ
βασιλεύειν αὐτόν, καὶ τρεῖς μῆνας ἐβασίλευσεν ἐν Ἱερουσαλήμ,
καὶ ὄνομα τῇ μητρὶ αὐτοῦ Ἀμιτάλ, θυγάτηρ Ἱερεμίου, ἐκ Λο-
32 βενά. Καὶ ἐποίησε τὸ πονηρὸν ἐν ὀφθαλμοῖς Κυρίου, κατὰ πάντα
33 ὅσα ἐποίησαν οἱ πατέρες αὐτοῦ. Καὶ μετέστησεν αὐτὸν Φαραὼ
Νεχαὼ ἐν Δεβλαὰ ἐν γῇ Ἀιμὰθ τοῦ μὴ βασιλεύειν αὐτὸν ἐν Ἱε-
ρουσαλήμ, καὶ ἔδωκε ζημίαν ἐπὶ τὴν γῆν, ἑκατὸν τάλαντα ἀρ-
34 γυρίου, καὶ ἑκατὸν τάλαντα χρυσίου. Καὶ ἐβασίλευσε Φαραὼ
Νεχαὼ ἐπ᾿ αὐτοὺς τὸν Ἐλιακείμ, υἱὸν Ἰωσίου βασιλέως Ἰούδα,
ἀντὶ Ἰωσίου τοῦ πατρὸς αὐτοῦ. Καὶ ἐπέστρεψε τὸ ὄνομα
αὐτοῦ Ἰωακείμ· καὶ τὸν Ἰωάχαζ ἔλαβε, καὶ εἰσήνεγκεν εἰς
35 Αἴγυπτον· καὶ ἀπέθανεν ἐκεῖ. Καὶ τὸ ἀργύριον καὶ τὸ χρυσίον
ἔδωκεν Ἰωακεὶμ τῷ Φαραὼ Νεχαώ, πλὴν ἐτιμογράφησε τὴν
γῆν τοῦ δοῦναι τὸ ἀργύριον ἐπὶ στόματος Φαραώ· ἀνὴρ κατὰ
τὴν συντίμησιν αὐτοῦ ἔδωκαν τὸ ἀργύριον, καὶ τὸ χρυσίον μετὰ
36 τοῦ λαοῦ τῆς γῆς, τοῦ δοῦναι τῷ Φαραὼ Νεχαώ. Υἱὸς εἴκοσι
καὶ πέντε ἐτῶν Ἰωακεὶμ ἐν τῷ βασιλεύειν αὐτόν, καὶ ἔνδεκα
ἔτη ἐβασίλευσεν ἐν Ἱερουσαλήμ, καὶ ὄνομα τῇ μητρὶ αὐτοῦ
37 Ἰελδάφ, θυγάτηρ Φαδαΐλ, ἐκ Ῥουμά. Καὶ ἐποίησε τὸ πονηρὸν
ἐνώπιον Κυρίου, κατὰ πάντα ὅσα ἐποίησαν οἱ πατέρες αὐτοῦ·