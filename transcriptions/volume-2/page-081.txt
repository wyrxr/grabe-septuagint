ΚΕΦ. Ζ'. Η'. ΒΑΣΙΛΕΙΩΝ Β'. 557
τοῦ δούλου σου εἰς μακράν· οὗτος δὲ ὁ νόμος τοῦ ἀνθρώπου,
Κύριέ μου, Κύριε. Καὶ τί προσθήσει Δαυὶδ ἔτι τοῦ λαλῆσαι πρὸς 20
σέ; καὶ νῦν σὺ οἶδας τὸν δοῦλόν σου, Κύριέ μου Κύριε, καὶ διὰ
τὸν λόγον σου πεποίηκας, καὶ κατὰ τὴν καρδίαν σου ἐποίησας πᾶ- 21
σαν τὴν μεγαλωσύνην σου ταύτην, γνωρίσαι τὸν δοῦλόν σου, ἕνε-
κεν τοῦ μεγαλυνθῆναί σε, Κύριε Κύριέ μου· ὅτι οὐκ ἔστιν ὡς σύ, 22
καὶ οὐκ ἔστι Θεὸς πλὴν σοῦ ἐν πᾶσιν οἷς ἠκούσαμεν ἐν τοῖς ὠ-
σὶν ἡμῶν. Καὶ τίς ὡς ὁ λαός σου Ἰσραὴλ ἔθνος ἄλλο ἐν τῇ γῇ; 23
ὡς ὡδήγησεν αὐτὸν ὁ Θεὸς τοῦ λυτρώσασθαι αὐτῷ λαόν, τοῦ θέ-
σθαι σε ὄνομα, τοῦ ποιῆσαι μεγαλωσύνην καὶ ἐπιφάνειαν, τοῦ ἐκ-
βαλεῖν σε ἐκ προσώπου τοῦ λαοῦ σου, οὓς ἐλυτρώσω σεαυτῷ ἐξ
Αἰγύπτου, ἔθνη καὶ σκηνώματα. Καὶ ἡτοίμασας σεαυτῷ τὸν λα- 24
όν σου Ἰσραὴλ εἰς λαὸν ἕως αἰῶνος, καὶ σύ, Κύριε, ἐγένου αὐτοῖς
εἰς Θεόν. Καὶ νῦν, Κύριέ μου, ῥῆμα ὃ ἐλάλησας περὶ τοῦ δού- 25
λου σου καὶ τοῦ οἴκου αὐτοῦ, πίστωσον ἕως αἰῶνος, καὶ ποίησον
καθὼς ἐλάλησας. Καὶ μεγαλυνθείη τὸ ὄνομά σου ἕως αἰῶνος, λέ- 26
γων· Κύριος παντοκράτωρ Θεὸς ἐπὶ τὸν Ἰσραήλ, καὶ ὁ οἶκος τοῦ
δούλου σου Δαυὶδ ἔσται ἀνωρθωμένος ἐνώπιόν σου. Ὅτι σὺ Κύ- 27
ριε παντοκράτωρ ὁ Θεὸς τοῦ Ἰσραήλ, ἀπεκάλυψας τὸ ὠτίον τοῦ
δούλου σου, λέγων, οἶκον οἰκοδομήσω σοι.. διὰ τοῦτο εὗρεν ὁ δοῦ-
λός σου τὴν καρδίαν ἑαυτοῦ τοῦ προσεύξασθαι πρὸς σὲ τὴν προς-
ευχὴν ταύτην. Καὶ νῦν, Κύριέ μου Κύριε, σὺ εἶ ὁ Θεός, καὶ οἱ 28
λόγοι σου ἔσονται ἀληθινοί, καὶ ἐλάλησας ὑπὲρ τοῦ δούλου σου τὰ
ἀγαθὰ ταῦτα. Καὶ νῦν ἄρξαι καὶ εὐλόγησον τὸν οἶκον τοῦ δού- 29
λου σου, τοῦ εἶναι εἰς τὸν αἰῶνα ἐνώπιόν σου, ἔτι σὺ (εἶ) Κύριέ
μου Κύριε ἐλάλησας, καὶ ἀπὸ τῆς εὐλογίας σου εὐλογηθήσεται ὁ
οἶκος τοῦ δούλου σου εἰς τὸν αἰῶνα.

ΚΕΦ. Η'. VIII.

ΚΑΙ ἐγένετο μετὰ ταῦτα, καὶ ἐπάταξε Δαυὶδ τοὺς ἀλλο- 1
φύλους, καὶ ἐτροπώσατο αὐτούς. Καὶ ἔλαβε Δαυὶδ τὴν ἀφωρισμέ-
νην ἐκ χειρὸς τῶν ἀλλοφύλων. Καὶ ἐπάταξε Δαυὶδ τὴν Μωάβ, 2
καὶ διεμέτρησεν αὐτοὺς ἐν σχοινίοις, κοιμίσας αὐτοὺς ἐπὶ τὴν γῆν.
Καὶ ἐγένοντο τὰ δύο σχοινίσματα τοῦ θανατῶσαι, καὶ τὰ δύο
σχοινίσματα ἐζώγρησαν· καὶ ἐγένετο Μωὰβ τῷ Δαυὶδ εἰς δούλους