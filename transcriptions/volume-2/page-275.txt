KEΦ. KA´. KB´. ΒΑΣΙΛΕΩΝ ΙΟΥΔΑ Α´. 751
βῃ τοῦ στῆσαι θυσιαστήριον τῷ Κυρίῳ ἐν ἅλῳ Ὀρνὰ τοῦ Ἰεβου-
σαίου. Καὶ ἀνέβη Δαυὶδ κατὰ τὸν λόγον Γάδ, ὃν ἐλάλησεν ἐν ὀνό- 19
ματι Κυρίου. Καὶ ἐπέστρεψεν Ὀρνά, καὶ εἶδε τὸν βασιλέα, καὶ 20
τέσσαρες υἱοὶ αὐτοῦ μετ᾿ αὐτοῦ κρυβόμενοι· καὶ Ὀρνὰ ἦν ἀλοῶν 21
πυρούς. Καὶ ἦλθε Δαυὶδ πρὸς Ὀρνά, καὶ Ὀρνὰ ἐξῆλθεν ἐκ τῆς 22
ἅλω, καὶ προσεκύνησε τῷ Δαυὶδ τῷ προσώπῳ ἐπὶ τὴν γῆν. Καὶ
εἶπε Δαυὶδ πρὸς Ὀρνά· δός μοι τὸν τόπον σου τῆς ἅλω, καὶ οἰκο-
δομήσω ἐπ᾿ αὐτῷ θυσιαστήριον τῷ Κυρίῳ, ἐν ἀργυρίῳ ἀξίῳ δὸς
μοι αὐτόν, καὶ παύσεται ἡ πληγὴ ἐκ τοῦ λαοῦ. Καὶ εἶπεν Ὀρνὰ 23
πρὸς Δαυίδ· λάβε σεαυτῷ, καὶ ποιησάτω ὁ κύριός μου ὁ βασιλεὺς
τὸ ἀγαθὸν ἐναντίον αὐτοῦ· ἰδοὺ δέδωκα τοὺς μόσχους εἰς ὁλοκαύ-
τωσιν, καὶ τὸ ἄροτρον (καὶ τὰς ἁμάξας) εἰς ξύλα, καὶ τὸν σῖτον
εἰς θυσίαν, τὰ πάντα ἔδωκα. Καὶ εἶπεν ὁ βασιλεὺς Δαυὶδ τῷ Ὀρ- 24
νὰ· οὐχί, ὅτι ἀγοράζων ἀγοράσω ἐν ἀργυρίῳ ἀξίῳ, ὅτι οὐ μὴ λά-
βω ἃ ἐστί σοι Κυρίῳ, τοῦ ἀνενέγκαι (εἰς) ὁλοκαύτωσιν δωρεὰν Κυ-
ρίῳ. Καὶ ἔδωκε Δαυὶδ τῷ Ὀρνὰ περὶ τοῦ τόπου αὐτοῦ σίκλους 25
χρυσίου ὁλκῆς ἑξακοσίους. Καὶ ᾠκοδόμησε Δαυὶδ ἐκεῖ θυσιαστή- 26
ριον Κυρίῳ, καὶ ἀνήνεγκεν ὁλοκαυτώματα καὶ σωτηρίου, καὶ ἐβόη-
σε πρὸς Κύριον, καὶ ἐπήκουσεν αὐτῷ ἐν πυρὶ ἐκ τοῦ οὐρανοῦ ἐπὶ
τὸ θυσιαστήριον τῆς ὁλοκαυτώσεως, καὶ κατηνάλωσε τὴν ὁλοκαύ-
τωσιν. Καὶ εἶπε Κύριος πρὸς τὸν ἄγγελον· καὶ καθῆκε τὴν ῥομ- 27
φαίαν εἰς τὸν κολεὸν αὐτῆς, ἐν τῷ καιρῷ ἐκείνῳ ἐν τῷ ἰδεῖν τὸν 28
Δαυίδ, ὅτι εἰσήκουσεν αὐτῷ Κύριος ἐν ἅλῳ Ὀρνὰ τοῦ Ἰεβουσαίου,
καὶ ἐθυσίασεν ἐκεῖ. Καὶ σκηνὴ Κυρίου ἦν ἐποίησε Μωυσῆς ἐν τῇ 29
ἐρήμῳ, καὶ θυσιαστήριον τῶν ὁλοκαυτωμάτων ἐν τῷ καιρῷ ἐκεί-
νῳ ἐν Βαμὰ τῇ ἐν Γαβαώνῃ. Καὶ οὐκ ἠδύνατο Δαυὶδ τοῦ πορευ-
θῆναι ἔμπροσθεν αὐτοῦ τοῦ ζητῆσαι τὸν Θεόν, ὅτι κατέσπευσεν
ἀπὸ προσώπου τῆς ῥομφαίας ἀγγέλου Κυρίου.

ΚΕΦ. ΚΒ´. ΧΧΙΙ.

ΚΑΙ εἶπε Δαυίδ· οὗτός ἐστιν ὁ οἶκος Κυρίου τοῦ Θεοῦ, καὶ 1
τοῦτο τὸ θυσιαστήριον εἰς ὁλοκαύτωσιν τῷ Ἰσραήλ. Καὶ εἶπε 2
Δαυὶδ συναγαγεῖν πάντας τοὺς προσηλύτους τοὺς ἐν γῇ Ἰσραήλ,
καὶ κατέστησε λατόμους λατομῆσαι λίθους ξυστοὺς τοῦ οἰκοδομῆ-
σαι οἶκον τῷ Θεῷ. Καὶ σίδηρον πολὺν εἰς τοὺς ἥλους τῶν θυρω- 3