ΚΕΦ. ΙΕ΄. ΙΩΒ. 907
ἐρήμους, καὶ εἰσέλθοι εἰς οἴκους ἀοικήτους· ἃ δὴ ἐκεῖνος ἡτοίμα-
σεν, ἄλλοι ἀποίσονται· οὔτε μὴ πλουτισθῇ, οὔτε μὴ μείνῃ τὰ 29
ὑπάρχοντα αὐτοῦ· οὐδὲ μὴ βάλῃ ἐπὶ τὴν γῆν σκιάν, οὐδὲ μὴ ἐκ- 30
φύγῃ σκότος· τὸν βλαστὸν αὐτοῦ μαράναι ἄνεμος, καὶ ἐκπέσοι αὐ-
τοῦ τὸ ἄνθος. Μὴ πιστευέτω ὅτι ὑπομενεῖ· κενὰ γὰρ αὐτῷ ἀπο- 31
θήσεται. Ἡ τομὴ αὐτοῦ πρὸ ὥρας φθαρήσεται, καὶ ὁ ῥάδαμνος 32
αὐτοῦ οὐ μὴ πυκάσῃ· τρυγηθείη δὲ ὥσπερ ὄμφαξ πρὸ ὥρας, καὶ 33
ἐκπέσοι ὥσπερ ἄνθος ἐλαίας. Μαρτύριον γὰρ ἀσεβοῦς θάνατος, 34
πῦρ δὲ κατακαύσει οἴκους δωροδεκτῶν· καὶ ἐν γαστρὶ λήψεται ὀδύ- 35
νας, ἀποθήσεται δὲ αὐτῷ κενά, ἡ δὲ κοιλία αὐτοῦ ὑποίσει δόλον.

ΚΕΦ. ΙΕ΄. XVI.

ΥΠΟΛΑΒΩΝ δὲ Ἰώβ, λέγει· ἀκήκοα τοιαῦτα πολλά· παρα- 1.2
κλήτορες κακῶν πάντες ὑμεῖς. Τί γάρ; μὴ τάξις ἐστὶ ῥήμασι 3
πνεύματος; ἢ τί παρενοχλήσει σοι ὅτι ἀποκρίνῃ; Καὶ ἐγὼ δὲ καθ᾿ 4
ὑμᾶς λαλήσω· εἴγε ὑπέκειτο ἡ ψυχὴ ὑμῶν ἀντὶ τῆς ἐμῆς ψυχῆς,
εἴτ᾿ ἐναλοῦμαι ὑμῖν λόγοις, κινήσω δὲ καθ᾿ ὑμῶν κεφαλήν· εἴη δὲ 5
ἰσχὺς ἐν τῷ στόματί μου, καὶ κίνησιν χειλέων μου οὐ φείσομαι.
Ἐὰν γὰρ λαλήσω, οὐκ ἀλγήσω τὸ τραῦμά μου· ἐὰν δὲ σιωπήσω, 6
τί ἔλαττον τρωθήσομαι; Νῦν δὲ κατακόπον με πεποίηκε, μωρόν, 7
σεσηπότα, καὶ ἐπελάβου μου· εἰς μαρτύριον ἐγενήθη, καὶ ἀνέστη 8
ἐν ἐμοὶ τὸ ψεῦδός μου, κατὰ πρόσωπόν μου ἀνταπεκρίθη. Ὀργῇ 9.10
χρησάμενος κατέβαλλέ με, ἔβρυξε (δὲ) ἐπ᾿ ἐμὲ τοὺς ὀδόντας αὐτοῦ·
βέλη πειρατηρίων αὐτοῦ ἐπ᾿ ἐμοὶ ἔπεσεν. Ἀχίσιν ὀφθαλμῶν ἐνήλα-
τό μοι, ὀξεῖ ἔπαισέ με εἰς σιαγόνα· ὁμοθυμαδὸν δὲ κατέδραμον
ἐπ᾿ ἐμέ. Παρέδωκε γάρ με ὁ Κύριος εἰς χεῖρας ἀδίκου, ἐπὶ δὲ ἀσε- 11
βεῖς ἔρριψέ με· εἰρηνεύοντα διεσκέδασέ με, λαβών με τῆς κόμης 12
διέτιλε. Κατέτησέ με ὥσπερ σκοπόν· ἐκύκλωσάν με λόγχαις βάλ- 13
λοντες εἰς νεφροὺς μου, οὐ φειδόμενοι· ἐξέχεαν εἰς γῆν τὴν χολήν
μου. Κατέβαλόν με πτώμα ἐπὶ πτώματι· ἔδραμον ἐπ᾿ ἐμὲ δυνα- 14
τοί. Σάκκον ἐξέῤῥαψα ἐπὶ βύρση μου· τὸ δὲ σθένος μου εἰς γῆν ἔσβέ- 15
σθη· ἡ γαστήρ μου συγκέκαυται ἀπὸ κλαυθμοῦ, ἐπὶ δὲ βλεφάρων 16
μου σκιὰ θανάτου. Ἄδικον γὰρ οὐδὲν ἦν ἐν χερσί μου· εὐχὴ δέ μου 17
καθαρά. Γῆ μὴ ἐπικαλύψῃς ἐφ᾿ αἵματι σαρκός μου, μηδὲ εἴη τό- 18
πος τῇ κραυγῇ μου. Καὶ νῦν ἰδοὺ ἐν οὐρανοῖς ὁ μάρτυς μου, ὁ δὲ 19