ΚΕΦ. Δ΄. Ε΄. ΕΣΘΗΡ. 881
σίας μου. βδελύσσομαι αὐτὸ ὡς ῥάκος καταμηνίων, καὶ οὐ φορῶ
αὐτὸ ἐν ἡμέραις ἡσυχίας μου. καὶ οὐκ ἔφαγεν ἡ δούλη σου τρά-
πεζαν Ἀμάν, καὶ οὐκ ἐδόξασα συμπόσιον βασιλέως, οὐδὲ ἔπιον
οἶνον σπονδῶν. καὶ οὐκ ηὐφράνθη ἡ δούλη σου ἀφ᾽ ἡμέρας μεταβο-
λῆς μου μέχρι νῦν, πλὴν ἐπὶ σοὶ Κύριε ὁ Θεὸς Ἀβραάμ. ὁ Θεὸς
ὁ ἰσχύων ἐπὶ πάντας, εἰσάκουσον φωνῆς ἀπηλπισμένων, καὶ ῥῦσαι
ἡμᾶς ἐκ χειρὸς τῶν πονηρευομένων, καὶ ῥῦσαι με ἐκ τοῦ φόβου μου.

ΚΕΦ. Ε΄. V.

ΚΑΙ ἐγενήθη ἐν τῇ ἡμέρᾳ τῇ τρίτῃ ὡς ἐπαύσατο προσευχο- 1
μένη, ἐξεδύσατο τὰ ἱμάτια τῆς θεραπείας, καὶ περιεβάλετο τὴν
δόξαν αὐτῆς. καὶ γενηθεῖσα ἐπιφανής, ἐπικαλεσαμένη τὸν πάντων
ἐπόπτην Θεὸν καὶ σωτῆρα, παρέλαβε τὰς δύο ἄβρας. καὶ τῇ μὲν
μιᾷ ἐπηρείδοτο ὡς τρυφευομένη, ἡ δὲ ἑτέρα ἐπηκολούθει κουφί-
ζουσα τὴν ἔνδυσιν αὐτῆς. καὶ αὐτὴ ἐρυθριῶσα ἀκμῇ κάλλους αὐ-
τῆς. καὶ τὸ πρόσωπον αὐτῆς ἱλαρόν, ὡς προσφιλές. ἡ δὲ καρδία
αὐτῆς ἀπεστενωμένη ἀπὸ τοῦ φόβου. καὶ εἰσελθοῦσα πάσας τὰς
θύρας, ἔστη ἐνώπιον τοῦ βασιλέως. καὶ αὐτὸς ἐκάθητο ἐπὶ τοῦ θρό-
νου τῆς βασιλείας αὐτοῦ, καὶ τὴν στολὴν τῆς ἐπιφανείας αὐτοῦ
ἐνδεδύκει, ὅλος διὰ χρυσοῦ καὶ λίθων πολυτελῶν, καὶ ἦν φοβερὸς
σφόδρα. καὶ ἦρε τὸ πρόσωπον αὐτοῦ πεπυρωμένον δόξῃ, ἐν ἀκμῇ
θυμοῦ· καὶ ἔπεσεν ἡ βασίλισσα, καὶ μετέβαλε τὸ χρῶμα αὐτῆς ἐν
ἐκλύσει, καὶ ἐπέκυψεν ἐπὶ τῆς κεφαλῆς τῆς ἄβρας τῆς προπορευο-
μένης αὐτῆς, καὶ μετέβαλεν ὁ Θεὸς τὸ πνεῦμα τοῦ βασιλέως εἰς
πραΰτητα, καὶ ἀγωνιάσας ἀνεπηδήσεν ἀπὸ τοῦ θρόνου αὐτοῦ, καὶ
ἀνέλαβεν αὐτὴν ἐπὶ τὰς ἀγκάλας αὐτοῦ μέχρις οὗ κατέστη. καὶ
παρεκάλει αὐτὴν λόγοις εἰρηνικοῖς, καὶ εἶπεν αὐτῇ· τί ἐστιν Ἑσθήρ;
ἐγὼ δ᾽ ἀδελφός σου, θάρσει, οὐ μὴ ἀποθάνῃς· ὅτι κοινὸν τὸ πρό-
σταγμα ἡμῶν ἐστι· πρόσελθε. Καὶ ἄρας τὴν χρυσῆν ῥάβδον, ἐπ- 2
έθηκεν ἐπὶ τὸν τράχηλον αὐτῆς, καὶ ἠσπάσατο τὴν Ἑσθήρ, καὶ
εἶπε· λάλῃσόν μοι· καὶ εἶπεν αὐτῷ· εἶδόν σε Κύριε ὡς ἄγγελον
Θεοῦ, καὶ ἐταράχθη ἡ καρδία μου ἀπὸ φόβου τῆς δόξης σου, ὅτι
θαυμαστὸς εἶ Κύριε, καὶ τὸ πρόσωπόν σου χαρίτων μεστόν· ἐν δὲ
τῷ διαλέγεσθαι αὐτὴν ἔπεσεν ἀπὸ ἐκλύσεως αὐτῆς. Καὶ ὁ βασι-
λευς ἐταράσσετο, καὶ πᾶσα ἡ θεραπεία αὐτοῦ παρεκάλει αὐτήν.
(Τόμ. Β΄.) 26