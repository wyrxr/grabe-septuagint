496 ΒΑΣΙΛΕΙΩΝ Α΄. ΚΕΦ. Θ.
μετ’ αὐτοῦ· καὶ ἰδοὺ πορευσόμεθα, καὶ τί εἰσοίσομεν τῷ ἀνθρώ-
πῳ τοῦ Θεοῦ; ὅτι ἄρτοι ἐκλελοίπασιν ἐκ τῶν ἀγγείων ἡμῶν,
καὶ πλεῖον οὐκ ἔστιν ἐν ἡμῖν, τοῦ εἰσενεγκεῖν τῷ ἀνθρώπῳ τοῦ
8 Θεοῦ τὸ ὑπάρχον ἡμῖν; Καὶ προσέθετο τὸ παιδάριον ἀποκριθῆ-
ναι τῷ Σαούλ, καὶ εἶπεν· ἰδοὺ εὕρηται ἐν τῇ χειρί μου τέταρτον
σίχλου ἀργυρίου, καὶ δώσεις τῷ ἀνθρώπῳ τοῦ Θεοῦ, καὶ ἀπαγ-
9 γελεῖ ἡμῖν τὴν ὁδὸν ἡμῶν. Καὶ ἔμπροσθεν ἐν Ἰσραὴλ τάδε ἐλε-
γεν ἕκαστος ἐν τῷ πορεύεσθαι ἐπερωτῆσαι Θεόν· δεῦτε καὶ πο-
ρευθῶμεν πρὸς τὸν βλέποντα· ὅτι τὸν προφήτην ἐκάλει ὁ λαὸς
10 ἔμπροσθεν, ὁ βλέπων. Καὶ εἶπε Σαοὺλ πρὸς τὸ παιδάριον αὐτοῦ·
ἀγαθὸν τὸ ῥῆμά σου· δεῦρο καὶ πορευθῶμεν. Καὶ ἐπορεύθησαν εἰς
11 τὴν πόλιν οὗ ἦν ἐκεῖ ὁ ἄνθρωπος τοῦ Θεοῦ. Αὐτῶν ἀναβαινόν-
των τὴν ἀνάβασιν τῆς πόλεως, καὶ αὐτοὶ εὑρίσκουσι τὰ κοράσια
ἐξεληλυθότα ὑδρεύσασθαι ὕδωρ, καὶ λέγουσιν αὐταῖς· εἰ ἔστιν ἐν-
12 ταῦθα ὁ βλέπων; Καὶ ἀπεκρίθη τὰ κοράσια αὐτοῖς, καὶ λέγου-
σιν· ἔστιν, ἰδοὺ κατὰ πρόσωπον ὑμῶν· τάχυνον νῦν, ὅτι διὰ τὴν
ἡμέραν ἥκει εἰς τὴν πόλιν, ὅτι θυσία σήμερον τῷ λαῷ ἐν Βα-
13 μᾷ. Ὡς ἂν εἰσέλθητε τὴν πόλιν, οὕτως εὑρήσετε αὐτὸν ἐν τῇ
πόλει, πρὶν ἀναβῆναι αὐτὸν εἰς Βαμᾷ τοῦ φαγεῖν· ὅτι οὐ μὴ
φάγῃ ὁ λαὸς ἕως τοῦ ἐλθεῖν αὐτόν, ὅτι οὗτος εὐλογεῖ τὴν θυ-
σίαν, καὶ μετὰ ταῦτα ἐσθίουσιν οἱ ξένοι· καὶ νῦν ἀνάβητε, ὅτι
14 διὰ τὴν ἡμέραν εὑρήσετε αὐτόν. Καὶ ἀναβαίνουσι τὴν πόλιν αὐ-
τῶν εἰσπορευομένων εἰς μέσον τῆς πόλεως, καὶ ἰδοὺ Σαμουὴλ
15 ἐξῆλθεν εἰς τὴν ἀπάντησιν αὐτῶν, τοῦ ἀναβῆναι εἰς Βαμᾷ. Καὶ
Κύριος ἀπεκάλυψε τὸ ὠτίον Σαμουὴλ ἡμέρᾳ μιᾷ, ἔμπροσθεν τοῦ
16 ἐλθεῖν Σαοὺλ πρὸς αὐτόν, λέγων· ὡς δ’ ὁ καιρὸς οὗτος, αὔ-
ριον (αὔριον) ἀποστελῶ πρὸς σὲ ἄνδρα ἐκ γῆς Βενιαμείν, καὶ
χρίσεις αὐτὸν εἰς ἄρχοντα ἐπὶ τὸν λαόν μου Ἰσραήλ, καὶ
σώσει τὸν λαόν μου ἐκ χειρὸς ἀλλοφύλων· ὅτι ἐπέβλεψα ἐπὶ
τὴν ταπείνωσιν τοῦ λαοῦ μου, ὅτι ἦλθε βοὴ αὐτῶν πρὸς μέ.
17 Καὶ Σαμουὴλ εἶδε τὸν Σαούλ, καὶ Κύριος ἀπεκρίθη αὐτῷ· ἰδοὺ ὁ
18 ἄνθρωπος ὃν εἶπά σοι· οὗτος ἄρξει ἐν τῷ λαῷ μου. Καὶ προσήγαγε
Σαοὺλ πρὸς Σαμουὴλ εἰς μέσον τῆς πόλεως, καὶ εἶπεν· ἀπάγ-
19 γειλον δὴ μοι, ποῖος οἶκος τοῦ βλέποντος. Καὶ ἀπεκρίθη Σαμουὴλ
τῷ Σαούλ, καὶ εἶπεν· ἐγώ εἰμι αὐτός· ἀνάβηθι ἔμπροσθέν μου εἰς
Βαμᾷ, καὶ φάγε μετ’ ἐμοῦ σήμερον, καὶ ἐξαποστελῶ σε πρωΐ, καὶ