ΚΕΦ. Ζ'.
ΤΩΝ ΒΑΣΙΛΕΙΩΝ ΙΟΥΔΑ Β'. 777
μου ἀπέστειλε τὸν λαὸν εἰς τὰ σκηνώματα αὐτῶν εὐφραινομένους,
καὶ ἀγαθῇ καρδίᾳ ἐπὶ τοῖς ἀγαθοῖς οἷς ἐποίησε Κύριος τῷ Δαυίδ,
καὶ τῷ Σαλωμὼν καὶ τῷ Ἰσραὴλ λαῷ αὐτοῦ. Καὶ συνετελεσε 11
Σαλωμὼν τὸν οἶκον Κυρίου, καὶ τὸν οἶκον τοῦ βασιλέως, καὶ
πάντα ὅσα ἠθέλησεν ἐν τῇ ψυχῇ Σαλωμὼν τοῦ ποιῆσαι ἐν οἴκῳ
Κυρίου καὶ ἐν οἴκῳ αὐτοῦ, εὐωδώθη. Καὶ ὤφθη Κύριος τῷ Σα- 12
λωμὼν τὴν νύκτα, καὶ εἶπεν αὐτῷ· ἤκουσα τῆς προσευχῆς σου,
καὶ ἐξελεξάμην ἐν τῷ τόπῳ τούτῳ ἐμαυτῷ εἰς οἶκον θυσίας. Ἐὰν 13
συσχῶ τὸν οὐρανόν, καὶ μὴ γένηται ὑετός, καὶ ἐὰν ἐντείλωμαι τῇ
ἀκρίδι καταφαγεῖν τὸ ξύλον, καὶ ἐὰν ἀποστείλω θάνατον ἐν τῷ
λαῷ μου, καὶ ἐὰν ἐντραπῇ ὁ λαός μου ἐφ᾿ οὗς τὸ ὄνομά μου ἐπι- 14
κέκληται ἐπ᾿ αὐτοῖς, καὶ προσεύξωνται, καὶ ζητήσωσι τὸ πρόσω-
πόν μου, καὶ ἀποστρέψωσιν ἀπὸ τῶν ὁδῶν αὐτῶν τῶν πονηρῶν,
·καὶ ἐγὼ εἰσακούσομαι ἐκ τοῦ οὐρανοῦ, καὶ ἵλεως ἔσομαι ταῖς ἁμαρ-
τίαις αὐτῶν, καὶ ἰάσομαι τὴν γῆν αὐτῶν. Νῦν οἱ ὀφθαλμοί μου 15
ἔσονται ἀνεῳγμένοι, καὶ τὰ ὦτά μου ἐπήκοα τῇ προσευχῇ τοῦ
τόπου τούτου· καὶ νῦν ἐξελεξάμην καὶ ἡγίακα τὸν οἶκον τοῦτον, 16
τοῦ εἶναι ὄνομά μου ἐκεῖ ἕως αἰῶνος, καὶ ἔσονται οἱ ὀφθαλμοί μου
καὶ ἡ καρδία μου ἐκεῖ πάσας τὰς ἡμέρας. Καὶ σὺ ἐὰν πορευθῇς 17
ἐναντίον μου ὡς Δαυὶδ ὁ πατήρ σου, καὶ ποιήσῃς κατὰ πάντα ἃ
ἐνετειλάμην σοι, καὶ τὰ προστάγματά μου, καὶ τὰ κρίματά μου
φυλάξῃς, καὶ ἀναστήσω τὸν θρόνον τῆς βασιλείας σου, ὡς διεδέ- 18
μην Δαυὶδ τῷ πατρί σου, λέγων, οὐκ ἐξαρθήσεταί σοι ἀνὴρ ἡγού-
μενος ἐν Ἰσραήλ. Καὶ ἐὰν ἀποστρέψητε ὑμεῖς, καὶ ἐγκαταλίπη- 19
τε τὰ προστάγματά μου, καὶ τὰς ἐντολάς μου ἃς ἔδωκα ἐναντίον
ὑμῶν, καὶ πορευθῆτε, καὶ λατρεύσητε θεοῖς ἑτέροις, καὶ προσκυνή-
σητε αὐτοῖς, καὶ ἐξαρῶ ὑμᾶς ἀπὸ τῆς γῆς ἧς ἔδωκα αὐτοῖς· καὶ 20
τὸν οἶκον τοῦτον ὃν ἡγίακα τῷ ὀνόματί μου ἀποστρέψω ἀπὸ προ-
σώπου μου, καὶ δώσω αὐτὸν εἰς παραβολήν, καὶ εἰς διήγημα ἐν
πᾶσι τοῖς ἔθνεσι. Καὶ ὁ οἶκος οὗτος ὁ ὑψηλός, πᾶς ὁ διαπορευό- 21
μενος πρὸς αὐτὸν ἐκστήσεται, καὶ ἐρεῖ, χάριν τίνος ἐποίησε Κύ-
ριος τῇ γῇ ταύτῃ, καὶ τῷ οἴκῳ τούτῳ; Καὶ ἐροῦσι· διότι ἐγκα- 22
τέλιπον Κύριον τὸν Θεὸν τῶν πατέρων αὐτῶν, τὸν ἐξαγαγόντα αὐ-
τοὺς ἐκ γῆς Αἰγύπτου, καὶ ἀντελάβοντο θεῶν ἑτέρων, καὶ προσ-
εκύνησαν αὐτοῖς, καὶ ἐδούλευσαν αὐτοῖς, διὰ τοῦτο ἐπήγαγεν ἐπ᾿
αὐτοὺς πᾶσαν τὴν κακίαν ταύτην.