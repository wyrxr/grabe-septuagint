320 ΔΕΥΤΕΡΟΝΟΜΙΟΝ ΚΕΦ. Ε΄. ς΄.
εἰπῇ Κύριος ὁ Θεὸς ἡμῶν πρὸς σέ, καὶ σὺ λαλήσεις πρὸς ἡμᾶς
πάντα ὅσα ἐὰν λαλήσῃ Κύριος ὁ Θεὸς ἡμῶν πρὸς σέ, καὶ ἀκου-
28 σόμεθα, καὶ ποιήσομεν. Καὶ ἤκουσε Κύριος τὴν φωνὴν τῶν λό-
γων ὑμῶν λαλούντων πρὸς με, καὶ εἶπε Κύριος πρὸς μέ· ἤκουσα
τὴν φωνὴν τῶν λόγων τοῦ λαοῦ τούτου, ὅσα ἐλάλησαν πρὸς σέ·
29 ὀρθῶς πάντα ὅσα ἐλάλησαν. Τίς δώσει εἶναι οὕτως τὴν καρδίαν
αὐτῶν ἐν αὐτοῖς, ὥστε φοβεῖσθαί με καὶ φυλάσσειν πάσας τὰς
ἐντολάς μου πάσας τὰς ἡμέρας, ἵνα εὖ ᾖ αὐτοῖς καὶ τοῖς υἱοῖς
30 αὐτῶν δι᾽ αἰῶνος; Βάδισον, εἶπον αὐτοῖς· ἀποστράφητε ὑμεῖς εἰς
31 τοὺς οἴκους ὑμῶν. Σὺ δὲ αὐτοῦ στῆθι μετ᾽ ἐμοῦ, καὶ λαλήσω
πρὸς σὲ πάσας τὰς ἐντολὰς καὶ τὰ δικαιώματα καὶ τὰ χρίματα,
ὅσα διδάξεις αὐτούς· καὶ ποιείτωσαν ἐν τῇ γῇ, ἣν ἐγὼ δίδωμι
32 αὐτοῖς ἐν κλήρῳ. Καὶ φυλάξεσθε ποιεῖν, ὃν τρόπον ἐνετείλατό σοι
Κύριος ὁ Θεός σου· οὐκ ἐκκλινεῖς εἰς δεξιά, οὐδὲ εἰς ἀριστερά·
33 κατὰ πᾶσαν τὴν ὁδόν, ἣν ἐνετείλατο Κύριος ὁ Θεός σου σοι,
πορεύεσθε, ὅπως καταπαύσῃ σε, καὶ εὖ σοι ᾖ, καὶ μακροημερεύ-
σητε ἐπὶ τῆς γῆς, ἣν κληρονομήσετε.

ΚΕΦ. ς΄. VI.

1 ΚΑΙ αὗται αἱ ἐντολαὶ καὶ τὰ δικαιώματα καὶ τὰ χρίματα,
ὅσα ἐνετείλατο Κύριος ὁ Θεὸς ὑμῶν διδάξαι ὑμᾶς, ποιεῖν οὕτως
ἐν τῇ γῇ, εἰς ἣν εἰσπορεύεσθε ὑμεῖς ἐκεῖ, κληρονομῆσαι αὐτήν·
2 ἵνα φοβῆσθε Κύριον τὸν Θεὸν ὑμῶν, φυλάσσεσθαι πάντα τὰ δι-
καιώματα αὐτοῦ, καὶ τὰς ἐντολὰς αὐτοῦ, ἃς ἐγὼ ἐντέλλομαί σοι σή-
μερον, σὺ καὶ οἱ υἱοί σου, καὶ οἱ υἱοὶ τῶν υἱῶν σου, πάσας
3 ἡμέρας τῆς ζωῆς σου, ἵνα μακροημερεύσητε. Καὶ ἄκουσον Ἰσραήλ,
καὶ φύλαξαι ποιεῖν, ὅπως εὖ ᾖ σοι, καὶ ἵνα πληθυνθῆτε σφόδρα,
καθάπερ ἐλάλησε Κύριος ὁ Θεὸς τῶν πατέρων σου, δοῦναί σοι
4 γῆν ῥέουσαν γάλα καὶ μέλι. Καὶ ταῦτα τὰ δικαιώματα καὶ τὰ
χρίματα ὅσα ἐνετείλατο Κύριος τοῖς υἱοῖς Ἰσραὴλ ἐν τῇ ἐρήμῳ,
ἐξελθόντων αὐτῶν ἐκ γῆς Αἰγύπτου· ἄκουε Ἰσραήλ, Κύριος ὁ
5 Θεὸς ἡμῶν, Κύριος εἷς ἐστι· καὶ ἀγαπήσεις Κύριον τὸν Θεόν σου
ἐξ ὅλης τῆς καρδίας σου, καὶ ἐξ ὅλης τῆς ψυχῆς σου, καὶ ἐξ
6 ὅλης τῆς δυνάμεώς σου. Καὶ ἔσται τὰ ῥήματα ταῦτα, ὅσα ἐγὼ
ἐντέλλομαί σοι σήμερον, ἐν τῇ καρδίᾳ σου, καὶ ἐν τῇ ψυχῇ σου·