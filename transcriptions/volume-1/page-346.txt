ΚΕΦ. ΙΑ΄. ΔΕΥΤΕΡΟΝΟΜΙΟΝ 331
καὶ γράφετε αὐτὰ ἐπὶ τὰς φλιὰς τῶν οἴκων ὑμῶν, καὶ τῶν πυλῶν 20
ὑμῶν, ἵνα πολυημερεύσητε, καὶ αἱ ἡμέραι τῶν υἱῶν ὑμῶν, ἐπὶ τῆς 21
γῆς ἧς ὤμοσε Κύριος τοῖς πατράσιν ὑμῶν, δοῦναι αὐτοῖς, καθὼς
αἱ ἡμέραι τοῦ οὐρανοῦ ἐπὶ τῆς γῆς. Καὶ ἔσται ἐὰν ἀκοῇ ἀκούση- 22
τε πάσας τὰς ἐντολὰς ταύτας, ἃς ἐγὼ ἐντέλλομαι ὑμῖν σήμερον,
ποιεῖν αὐτάς, τοῦ ἀγαπᾶν Κύριον τὸν Θεὸν ὑμῶν, πορεύεσθαι ἐν
πάσαις ταῖς ὁδοῖς αὐτοῦ, καὶ προσκολλᾶσθαι αὐτῷ, καὶ ἐκβαλεῖ 23
Κύριος πάντα τὰ ἔθνη ταῦτα ἀπὸ προσώπου ὑμῶν, καὶ κληρονο-
μήσετε ἔθνη μεγάλα καὶ ἰσχυρότερα μᾶλλον, ἢ ὑμεῖς. Πάντα τὸν 24
τόπον οὗ ἐὰν πατήσῃ τὸ ἴχνος τοῦ ποδὸς ὑμῶν, ὑμῖν ἔσται· ἀπὸ
τῆς ἐρήμου καὶ ᾿Αντιλιβάνου, καὶ ἀπὸ τοῦ ποταμοῦ τοῦ μεγάλου,
ποταμοῦ Εὐφράτου, καὶ ἕως τῆς θαλάσσης τῆς ἐπὶ δυσμῶν ἔσται
τὰ ὅρια ὑμῶν. Οὐκ ἀντιστήσεται οὐδεὶς κατὰ πρόσωπον ὑμῶν· τὸν 25
φόβον ὑμῶν καὶ τὸν τρόμον ὑμῶν ἐπιθήσει Κύριος ὁ Θεὸς ὑμῶν
ἐπὶ προσώπου πάσης τῆς γῆς, ἐφ᾿ ἧς ἂν ἐπιθῆτε ἐπ᾿ αὐτῆς, ὃν
τρόπον ἐλάλησε Κύριος πρὸς ὑμᾶς. Ἰδοὺ ἐγὼ δίδωμι σήμερον ἔναν- 26
τίον ὑμῶν εὐλογίας καὶ κατάρας· τὴν εὐλογίαν, ἐὰν ἀκούσητε τὰς 27
ἐντολὰς Κυρίου τοῦ Θεοῦ ὑμῶν, ὅσας ἐγὼ ἐντέλλομαι ὑμῖν σή-
μερον· καὶ τὰς κατάρας, ἐὰν μὴ εἰσακούσητε τὰς ἐντολὰς Κυρί- 28
ου τοῦ Θεοῦ ὑμῶν, ὅσας ἐγὼ ἐντέλλομαι ὑμῖν (σήμερον), καὶ πλα-
νηθῆτε ἀπὸ τῆς ὁδοῦ ἧς ἐνετειλάμην ὑμῖν σήμερον, πορευθέντες
λατρεύειν θεοῖς ἑτέροις, οἷς οὐκ οἴδατε. Καὶ ἔσται ὅταν εἰσαγά- 29
γῃ σε Κύριος ὁ Θεός σου εἰς τὴν γῆν, ἣν διαβαίνεις ἐκεῖ κληρο-
νομῆσαι αὐτήν, καὶ δώσεις τὴν εὐλογίαν ἐπ᾿ ὄρος Γαριζίν, καὶ
τὴν κατάραν ἐπ᾿ ὄρος Γαιβάλ· οὐκ ἰδοὺ ταῦτα πέραν τοῦ Ἰορδά- 30
νου ὀπίσω ὁδὸν δυσμῶν ἡλίου ἐν γῇ Χαναάν, τὸ κατοικεῖν ἐπὶ
δυσμῶν ἐχόμενον τοῦ Γολγὸλ πλησίον τῆς δρυὸς τῆς ὑψηλῆς; Ὑ- 31
μεῖς γὰρ διαβαίνετε τὸν Ἰορδάνην, εἰσελθόντες κληρονομῆσαι τὴν
γῆν, ἣν Κύριος ὁ Θεὸς ὑμῶν δίδωσιν ὑμῖν ἐν κλήρῳ πάσας τὰς
ἡμέρας, καὶ κληρονομήσετε αὐτήν, καὶ κατοικήσετε ἐν αὐτῇ· καὶ 32
φυλάξεσθε τοῦ ποιεῖν πάντα τὰ προστάγματα ταῦτα, καὶ τὰς κρί-
σεις ταύτας, ἃς ἐγὼ δίδωμι ἐνώπιον ὑμῶν σήμερον.