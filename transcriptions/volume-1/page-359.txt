344 ΔΕΥΤΕΡΟΝΟΜΙΟΝ
ΚΕΦ. ΙΘ΄. ΧΙΧ.

1 ἙΑΝ δὲ ἀφανίσῃ Κύριος ὁ Θεός σου τὰ ἔθνη, ἃ Κύριος ὁ
Θεός σου δίδωσί σοι τὴν γῆν αὐτῶν, καὶ κατακληρονομήσῃς αὐ–
τοὺς, καὶ κατοικήσῃς ἐν ταῖς πόλεσιν αὐτῶν καὶ ἐν τοῖς οἴκοις
2 αὐτῶν, τρεῖς πόλεις διαστελεῖς σεαυτῷ ἐν μέσῳ τῆς γῆς σου,
3 ἧς Κύριος ὁ Θεός σου δίδωσί σοι τοῦ κληρονομῆσαι αὐτήν· στό–
χασαί σοι τὴν ὁδὸν, καὶ τριμεριεῖς τὰ ὅρια τῆς γῆς σου, ἣν κα–
ταμερίζει σοι Κύριος ὁ Θεός σου· καὶ ἔσται καταφυγὴ ἐκεῖ παντὶ
4 τῷ φονευτῇ. Τοῦτο δὲ ἔσται τὸ πρόσταγμα τοῦ φονευτοῦ, ὃς ἂν
φύγῃ ἐκεῖ, καὶ ζήσεται· ὃς ἂν πατάξῃ τὸν πλησίον αὑτοῦ ἀκουσ–
σίως, καὶ οὗτος οὐ μισῶν αὐτὸν πρὸ τῆς ἐχθὲς καὶ πρὸ τῆς τρί–
5 της· καὶ ὃς ἂν εἰσέλθῃ μετὰ τοῦ πλησίον αὑτοῦ εἰς τὸν δρυμὸν,
συναγαγεῖν ξύλα, καὶ ἐκκρούσῃ ἡ χεὶρ αὑτοῦ τῇ ἀξίνῃ κόπτοντος
τὸ ξύλον, καὶ ἐκπεσὸν τὸ σιδήριον ἀπὸ τοῦ ξύλου, τύχῃ τοῦ πλη–
σίον, καὶ ἀποθάνῃ· οὗτος καταφεύξεται εἰς μίαν τῶν πόλεων τούτων,
6 καὶ ζήσεται· ἵνα μὴ διώξας ὁ ἀγχιστεύων τοῦ αἵματος ὀπίσω τοῦ
φονεύσαντος, ὅτι παρατεθέρμανται τῇ καρδίᾳ αὑτοῦ, καὶ καταλά–
βῃ αὐτὸν, ἐὰν μακροτέρα ᾖ ἡ ὁδὸς, καὶ πατάξῃ αὑτοῦ τὴν ψυχὴν,
καὶ ἀποθάνῃ· καὶ τοῦτο οὐκ ἔστι κρίσις θανάτου, ὅτι οὐ μισῶν
7 ἦν αὐτὸν πρὸ τῆς ἐχθὲς καὶ πρὸ τῆς τρίτης. Διὰ τοῦτο ἐγώ σοι
ἐντέλλομαι τὸ ῥῆμα τοῦτο, λέγων· τρεῖς πόλεις διαστελεῖς σεαυ–
8 τῷ. Ἐὰν δὲ ἐμπλατύνῃ Κύριος ὁ Θεός σου τὰ ὅριά σου, ὃν τρό–
πον ὤμοσε τοῖς πατράσι σου, καὶ δῷ σοι Κύριος πᾶσαν τὴν γῆν,
9 ἣν εἶπε δοῦναι τοῖς πατράσι σου, (ἐὰν εἰσακούσῃ ποιεῖν πάσας τὰς
ἐντολὰς ταύτας, ἃς ἐγὼ ἐντέλλομαί σοι σήμερον, ἀγαπᾶν Κύριον
τὸν Θεόν σου, πορεύεσθαι ἐν πάσαις ταῖς ὁδοῖς αὐτοῦ πάσας τὰς
ἡμέρας,) καὶ προσθήσεις σεαυτῷ ἔτι τρεῖς πόλεις πρὸς τὰς τρεῖς
10 (πόλεις) ταύτας· καὶ οὐκ ἐκχυθήσεται αἷμα ἀναίτιον ἐν τῇ γῇ σου,
ἣν Κύριος ὁ Θεός σου δίδωσί σοι ἐν κλήρῳ, καὶ οὐκ ἔσται ἐν σοὶ
11 αἵματι ἔνοχος. Ἐὰν δὲ γένηται ἄνθρωπος μισῶν τὸν πλησίον αὑτοῦ,
καὶ ἐνεδρεύσῃ αὐτὸν, καὶ ἐπαναστῇ ἐπ᾿ αὐτὸν, καὶ πατάξῃ αὑτοῦ
12 ψυχὴν, καὶ ἀποθάνῃ, καὶ φύγῃ εἰς μίαν τῶν πόλεων τούτων, καὶ
ἀποστελοῦσιν ἡ γερουσία τῆς πόλεως αὐτοῦ, καὶ λήψονται αὐτὸν
ἐκεῖθεν, καὶ παραδώσουσιν αὐτὸν εἰς χεῖρας τῷ ἀγχιστεύοντι τοῦ