ΚΕΦ. ΙΒ΄. ΕΞΟΔΟΣ 117
ρων τῶν σταθμῶν, καὶ προελεύσεται Κύριος τὴν θύραν, καὶ οὐκ
ἀφήσει τὸν ὀλοθρεύοντα εἰσελθεῖν εἰς τὰς οἰκίας ὑμῶν πατάξαι.
Καὶ φυλάξεσθε τὸ ῥῆμα τοῦτο νόμιμον αἰώνιον σεαυτῷ, καὶ τοῖς 24
υἱοῖς σου ἕως αἰῶνος· ἐὰν δὲ εἰσέλθητε εἰς τὴν γῆν, ἣν ἂν δῷ 25
Κύριος ὑμῖν, καθότι ἐλάλησε, φυλάξεσθε τὴν λατρείαν ταύτην.
Καὶ ἔσται ἐὰν λέγωσι πρὸς ὑμᾶς οἱ υἱοί ὑμῶν· τίς ἡ λατρεία 26
αὕτη ὑμῖν; καὶ ἐρεῖτε αὐτοῖς· θυσία τὸ πάσχα τοῦτο Κυρίῳ, ὡς 27
σκέπασε τοὺς οἴκους τῶν υἱῶν Ἰσραὴλ ἐν Αἰγύπτῳ, ἡνίκα ἐπά-
ταξε τοὺς Αἰγυπτίους, τοὺς δὲ οἴκους ἡμῶν ἐῤῥύσατο. Καὶ κύ- 28
ψας ὁ λαὸς προσεκύνησε. Καὶ ἀπελθόντες ἐποίησαν οἱ υἱοὶ Ἰσραὴλ,
καθὰ ἐνετείλατο Κύριος τῷ Μωυσῇ καὶ ᾿Ααρών, οὕτως ἐποίησαν.
Ἐγενήθη δὲ μεσούσης τῆς νυκτός, καὶ Κύριος ἐπάταξε πᾶν πρω- 29
τότοκον ἐν γῇ Αἰγύπτῳ, ἀπὸ πρωτοτόκου Φαραὼ τοῦ καθημένου
ἐπὶ τοῦ θρόνου αὐτοῦ, (καὶ) ἕως πρωτοτόκου τῆς αἰχμαλωτίδος τῆς
ἐν τῷ λάκκῳ, καὶ πᾶν πρωτότοκον κτήνους. Καὶ ἀνέστη Φαραὼ 30
νυκτός, καὶ πάντες οἱ θεράποντες αὐτοῦ, καὶ πάντες οἱ Αἰγύπτιοι,
καὶ ἐγενήθη κραυγὴ μεγάλη ἐν πάσῃ γῇ Αἰγύπτου· οὐ γὰρ ἦν οἰ-
κία, ἐν ᾗ οὐκ ἦν ἐν αὐτῇ τεθνηκώς. Καὶ ἐκάλεσε Φαραὼ Μωυσῆν 31
καὶ ᾿Ααρὼν νυκτός, καὶ εἶπεν αὐτοῖς· ἀνάστητε καὶ ἐξέλθετε
ἐκ τοῦ λαοῦ μου, καὶ ὑμεῖς καὶ οἱ υἱοὶ Ἰσραήλ· βαδίζετε, λα-
τρεύετε Κυρίῳ τῷ Θεῷ ὑμῶν, καθὰ λέγετε· καὶ τὰ πρόβατα, 32
καὶ τοὺς βόας ὑμῶν ἀναλαβόντες πορεύεσθε, καθάπερ εἰρήκατε· εὐ-
λογήσατε δὴ κἀμέ. Καὶ κατεβιάζοντο οἱ Αἰγύπτιοι τὸν λαὸν, 33
σπουδῇ ἐκβαλεῖν αὐτοὺς ἀπὸ τῆς γῆς· εἶπαν γάρ· ὅτι πάντες ἡμεῖς
ἀποθνήσκομεν. ᾿Ανέλαβε δὲ ὁ λαὸς τὸ σταῖς αὐτῶν, πρὸ τοῦ ζυ- 34
μωθῆναι, τὰ φυράματα αὐτῶν ἐνδεδεμένα ἐν τοῖς ἱματίοις αὐτῶν
ἐπὶ τῶν ὤμων. Οἱ δὲ υἱοὶ Ἰσραὴλ ἐποίησαν, καθὰ συνέταξεν αὐ- 35
τοῖς Μωυσῆς· καὶ ἤτησαν παρὰ τῶν Αἰγυπτίων σκεύη χρυσᾶ καὶ
ἀργυρᾶ καὶ ἱματισμόν. Καὶ Κύριος ἔδωκε τὴν χάριν τῷ λαῷ αὐ- 36
τοῦ ἐναντίον τῶν Αἰγυπτίων, καὶ ἔχρησαν αὐτοῖς· καὶ ἐσκύλευσαν
τοὺς Αἰγυπτίους. Ἀπῆραν δὲ οἱ υἱοὶ Ἰσραὴλ ἐκ ῾Ραμεσσῇ εἰς Σοκ- 37
χώθ εἰς ἑξακοσίας χιλιάδας πεζῶν, οἱ ἄνδρες, πλὴν ἀποσκευῆς·
καὶ ἐπίμικτος πολὺς συνανέβη αὐτοῖς, καὶ πρόβατα, καὶ βόες, καὶ 38
κτήνη πολλὰ σφόδρα. Καὶ ἔπεψαν τὸ σταῖς ὃ ἐξήνεγκαν ἐξ Αἰ- 39
γύπτου, ἐγκρυφίας ἀζύμους, οὐ γὰρ ἐζυμώθη· ἐξέβαλον γὰρ αὐ-
τοὺς οἱ Αἰγύπτιοι· οὐ γὰρ ἐδυνάσθησαν ὑπομεῖναι, οὐδὲ ἐπισιτι-