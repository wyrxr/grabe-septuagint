ΚΕΦ. ΛΓʹ. ΔΕΥΤΕΡΟΝΟΜΙΟΝ 373
τῶν χειρῶν αὐτοῦ δέξαι· πάταξον ὀσφῦν ἐπανεστηκότων ἐχθρῶν
αὐτοῦ, καὶ οἱ μισοῦντες αὐτὸν μὴ ἀναστήτωσαν. Καὶ τῷ Βενια- 12
μεῖν εἶπεν· ἠγαπημένος ὑπὸ Κυρίου κατασκηνώσει πεποιθώς,
καὶ ὁ Θεὸς σκιάζει ἐπ᾿ αὐτῷ πάσας τὰς ἡμέρας, καὶ ἀνα-
μέσον τῶν ὤμων αὐτοῦ κατέπαυσε. Καὶ τῷ Ἰωσὴφ εἶπεν· ἀπ᾿ 13
εὐλογίας Κυρίου ἡ γῆ αὐτοῦ, ἀπὸ ὡρῶν οὐρανοῦ καὶ δρό-
σου, καὶ ἀπὸ ἀβύσσων πηγῶν κάτωθεν, καὶ καθ᾿ ὥραν γεννη- 14
μάτων ἡλίου τροπῶν, καὶ ἀπὸ συνόδων μηνῶν, καὶ ἀπὸ κο- 15
ρυφῆς ὀρέων ἀρχῆς, καὶ ἀπὸ κορυφῆς βουνῶν ἀενάων, καὶ καθ᾿ 16
ὥραν γῆς πληρώσεως· καὶ τὰ δεκτὰ τῷ ὀφθέντι ἐν τῇ βάτῳ ἐλ-
θοῦσαν ἐπὶ κεφαλὴν Ἰωσήφ, καὶ ἐπὶ κορυφῆς δοξασθεὶς ἐν ἀδελφοῖς.
Πρωτότοκος ταύρου τὸ κάλλος αὐτοῦ, καὶ κέρατα μονοκέρωτος 17
τὰ κέρατα αὐτοῦ· ἐν αὐτοῖς ἔθνη κερατιεῖ ἅμα ἕως ἀπ᾿ ἄκρου τῆς
γῆς. Αὗται μυριάδες Ἐφραίμ, καὶ αὗται χιλιάδες Μανασσῆ. Καὶ 18
τῷ Ζαβουλὼν εἶπεν· εὐφράνθητι Ζαβουλὼν ἐν ἐξοδίᾳ σου, καὶ Ἰσ-
σάχαρ ἐν τοῖς σκηνώμασιν αὐτοῦ. Ἔθνη ἐξολοθρεύσουσι· καὶ ἐπι- 19
καλέσεσθε ἐκεῖ, καὶ θύσετε ἐκεῖ θυσίαν δικαιοσύνης· ὅτι πλοῦτος
θαλάσσης θηλάσει σε, καὶ ἐμπόρια παράλιον κατοικούντων. Καὶ 20
τῷ Γὰδ εἶπεν· ηὐλογημένος ἐμπλατύνων Γάδ· ὡς λέων ἀνεπαύ-
σατο, συντρίψας βραχίονα καὶ ἄρχοντα. Καὶ εἶδεν ἀπαρχὴν αὐτοῦ, 21
ὅτι ἐκεῖ ἐμερίσθη γῆ ἀρχόντων συνηγμένων ἅμα ἀρχηγοῖς λαῶν.
Δικαιοσύνην Κύριος ἐποίησε, καὶ κρίσιν αὐτοῦ μετὰ Ἰσραήλ. Καὶ 22
τῷ Δὰν εἶπε· Δὰν σκύμνος λέοντος, καὶ ἐκπηδήσει ἐκ τοῦ Βασάν.
Καὶ τῷ Νεφθαλεί εἶπε· Νεφθαλεί πλησμονὴ δεκτῶν, καὶ ἐμπλη- 23
σθήτω εὐλογίας παρὰ Κυρίου· θάλασσαν καὶ λίβα κληρονομήσει.
Καὶ τῷ Ἀσὴρ εἶπεν· ηὐλογημένος ἀπὸ τέκνων Ἀσήρ, καὶ ἔσται 24
δεκτὸς τοῖς ἀδελφοῖς αὐτοῦ· βάψει ἐν ἐλαίῳ τὸν πόδα αὐτοῦ· σί- 25
δηρος καὶ χαλκὸς τὸ ὑπόδημα αὐτοῦ ἔσται, καὶ ὡς αἱ ἡμέραι σου,
ἡ ἰσχύς σου. Οὐχ ἔστιν ὥσπερ ὁ Θεὸς τοῦ ἠγαπημένου· ὁ ἐπι- 26
βαίνων ἐπὶ τὸν οὐρανὸν βοηθός σου, καὶ ὁ μεγαλοπρεπὴς τοῦ
στερεώματος. Καὶ σκέπασις Θεοῦ ἀρχήν, καὶ ὑπὸ ἰσχὺν βραχιό- 27
νων ἀενάων· καὶ ἐκβαλεῖ ἀπὸ προσώπου σου ἐχθρόν, λέγων· ἀπό-
λοιο. Καὶ κατασκηνώσει Ἰσραὴλ μόνος πεποιθώς, πηγὴ Ἰακὼβ 28
ἐπὶ γῆς σίτου καὶ οἴνου· καὶ ὁ οὐρανὸς συννεφὴς αὐτῷ δρόσῳ. Μα- 29
κάριος σὺ Ἰσραήλ· τίς ὅμοιός σου λαός, σωζόμενος ὑπὸ Κυρίου;