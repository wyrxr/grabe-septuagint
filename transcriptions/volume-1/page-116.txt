ΚΕΦ. Δ´.                 Ε Ξ Ο Δ Ο Σ                 101
Κύριος πρὸς Μωυσῆν· ἔκτεινον τὴν χεῖρά σου, καὶ ἐπιλαβοῦ τῆς
κέρκου. Ἐκτείνας οὖν τὴν χεῖρα, ἐπελάβετο τῆς κέρκου, καὶ ἐγέ-
νετο ῥάβδος ἐν τῇ χειρὶ αὐτοῦ· ἵνα πιστεύσωσι σοι, ὅτι ὤπταί 5
σοι Κύριος ὁ Θεὸς τῶν πατέρων αὐτῶν, Θεὸς Ἀβραάμ, καὶ Θεὸς
Ἰσαάκ, καὶ Θεὸς Ἰακώβ. Εἶπε δὲ αὐτῷ Κύριος πάλιν· εἰσένεγ- 6
και τὴν χεῖρά σου εἰς τὸν κόλπον σου. Καὶ εἰσήνεγκε τὴν χεῖρα
αὐτοῦ εἰς τὸν κόλπον αὐτοῦ, καὶ ἐξήνεγκε τὴν χεῖρα αὐτοῦ ἐκ
τοῦ κόλπου αὐτοῦ, καὶ ἐγενήθη ἡ χεὶρ αὐτοῦ λεπρῶσα ὡσεὶ χιών.
Καὶ εἶπε· πάλιν εἰσένεγκαι τὴν χεῖρά σου εἰς τὸν κόλπον σου. 7
Καὶ εἰσήνεγκε τὴν χεῖρα αὐτοῦ εἰς τὸν κόλπον αὐτοῦ· καὶ ἐξή-
νεγκεν αὐτὴν ἐκ τοῦ κόλπου αὐτοῦ, καὶ πάλιν ἀπεκατέστη εἰς τὴν
χρῶσιν τῆς σαρκὸς αὐτοῦ. Ἐὰν δὲ μὴ πιστεύσωσι σοι, μηδὲ εἰ- 8
σακούσωσι τῆς φωνῆς τοῦ σημείου τοῦ πρώτου, πιστεύσουσί σοι
τῆς φωνῆς τοῦ σημείου τοῦ ἐσχάτου. Καὶ ἔσται ἐὰν μὴ πιστεύ- 9
σωσι (σοι) τοῖς δυσὶ σημείοις τούτοις, μηδὲ εἰσακούσωσι τῆς φω-
νῆς σου, λήψῃ ἀπὸ τοῦ ὕδατος τοῦ ποταμοῦ, καὶ ἐκχεεῖς ἐπὶ τὸ
ξηρόν· καὶ ἔσται τὸ ὕδωρ, ὃ ἐὰν λάβῃς ἀπὸ τοῦ ποταμοῦ, αἷμα
ἐπὶ τοῦ ξηροῦ. Εἶπε δὲ Μωυσῆς πρὸς Κύριον· δέομαι Κύριε, οὐχ 10
ἱκανός εἰμι πρὸ τῆς ἐχθὲς καὶ πρὸ τῆς τρίτης ἡμέρας, οὐδὲ ἀφ᾽
οὗ ἤρξω λαλεῖν τῷ θεράποντί σου· ἰσχνόφωνος καὶ βραδύγλωσ-
σος ἐγώ εἰμι. Εἶπε δὲ Κύριος πρὸς Μωυσῆν· τίς ἔδωκε στόμα 11
ἀνθρώπῳ, καὶ τίς ἐποίησε δύσκωφον, καὶ κωφόν, καὶ βλέποντα, καὶ
τυφλόν; οὐκ ἐγὼ Κύριος ὁ Θεός; Καὶ νῦν πορεύου, καὶ ἐγὼ ἀ- 12
νοίξω τὸ στόμα σου, καὶ συμβιβάσω σε ἃ μέλλεις λαλῆσαι. Καὶ 13
εἶπε Μωυσῆς· δέομαι Κύριε, προχείρισαι ἄλλον δυνάμενον, ὃν ἀ-
ποστελεῖς. Καὶ θυμωθεὶς ὀργῇ Κύριος ἐπὶ Μωυσῆν, εἶπεν· οὐκ ἰδοὺ 14
Ἀαρὼν ὁ ἀδελφός σου ὁ Λευΐτης; Ἐπίσταμαι ὅτι λαλῶν λαλή-
σει αὐτὸς σοι· καὶ ἰδοὺ αὐτὸς ἐξελεύσεται εἰς συνάντησίν σοι, καὶ
ἰδών σε, χαρήσεται ἐν ἑαυτῷ. Καὶ ἐρεῖς πρὸς αὐτόν, καὶ δώσεις 15
τὰ ῥήματά μου εἰς τὸ στόμα αὐτοῦ· καὶ ἐγὼ ἀνοίξω τὸ στόμα
σου καὶ τὸ στόμα αὐτοῦ, καὶ συμβιβάσω ὑμᾶς ἃ ποιήσετε· καὶ 16
αὐτὸς σοι προσλαλήσει πρὸς τὸν λαόν, καὶ αὐτὸς ἔσται σου στό-
μα· σὺ δὲ αὐτῷ ἔσῃ τὰ πρὸς τὸν Θεόν. Καὶ τὴν ῥάβδον ταύτην 17
τὴν στραφεῖσαν εἰς ὄφιν, λήψῃ ἐν τῇ χειρί σου, ἐν ᾗ ποιήσεις ἐν
αὐτῇ τὰ σημεῖα. Ἐπορεύθη δὲ Μωυσῆς, καὶ ἐπέστρεψε πρὸς Ἰοθὸρ 18
τὸν γαμβρὸν αὐτοῦ, καὶ λέγει αὐτῷ· πορεύσομαι, καὶ ἀποστρέ-