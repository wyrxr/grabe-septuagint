174                  ΛΕΥΙΤΙΚΟΝ
10 δίας Κυρίῳ. Τὸ δὲ καταλειφθὲν ἀπὸ τῆς θυσίας Ἀαρὼν καὶ τοῖς
11 υἱοῖς αὐτοῦ· ἅγια τῶν ἁγίων ἀπὸ τῶν καρπωμάτων Κυρίου. Πᾶ-
   σαν θυσίαν, ἣν ἂν προσφέρητε Κυρίῳ, οὐ ποιήσητε ζυμωτόν· πᾶ-
   σαν γὰρ ζύμην καὶ πᾶν μέλι οὐ προσοίσετε ἀπ᾿ αὐτοῦ, καρπῶ-
12 σαι Κυρίῳ. Δῶρον ἀπαρχῆς προσοίσετε αὐτὰ Κυρίῳ· ἐπὶ δὲ τὸ
13 θυσιαστήριον οὐκ ἀναβιβασθήσεται εἰς ὀσμὴν εὐωδίας Κυρίου. Καὶ
   πᾶν δῶρον θυσίας ὑμῶν ἅλι ἁλισθήσεται· οὐ διαπαύσετε ἅλα δια-
   θήκης Κυρίου ἀπὸ θυσιασμάτων ὑμῶν, ἐπὶ παντὸς δώρου ὑμῶν
14 προσοίσετε (Κυρίῳ τῷ Θεῷ ὑμῶν) ἅλας. Ἐὰν δὲ προσφέρῃς θυ-
   σίαν πρωτογεννημάτων τῷ Κυρίῳ, (ἀπαλὸν) νέα πεφρυγμένα χίδρα
   ἐρικτὰ τῷ Κυρίῳ, καὶ προσοίσεις τὴν θυσίαν τῶν πρωτογεννημά-
15 των· καὶ ἐπιχεεῖς ἐπ᾿ αὐτὴν ἔλαιον, καὶ ἐπιθήσεις ἐπ᾿ αὐτὴν λί-
16 βανον· θυσία ἐστί. Καὶ ἀνοίσει ὁ ἱερεὺς τὸ μνημόσυνον αὐτῆς ἀ-
   πὸ τῶν χίδρων σὺν τῷ ἐλαίῳ, καὶ πάντα τὸν λίβανον αὐτῆς· κάρ-
   πωμά ἐστι Κυρίῳ.

                  ΚΕΦ. Γ΄. ΙΙΙ.

1  ΕΑΝ δὲ θυσίαν σωτηρίου τὸ δῶρον αὐτοῦ τῷ Κυρίῳ, ἐὰν
   μὲν ἐκ τῶν βοῶν αὐτὸ προσαγάγῃ, ἐάν τε ἄρσεν, ἐάν τε θῆλυ,
2  ἄμωμον προσάξει αὐτὸ ἔναντι Κυρίου· καὶ ἐπιθήσει τὰς χεῖρας αὐ-
   τοῦ ἐπὶ τὴν κεφαλὴν τοῦ δώρου αὐτοῦ, καὶ σφάξει αὐτὸ παρὰ τὰς
   θύρας τῆς σκηνῆς τοῦ μαρτυρίου· καὶ προσχεοῦσιν οἱ υἱοὶ Ἀαρὼν
   οἱ ἱερεῖς τὸ αἷμα ἐπὶ τὸ θυσιαστήριον τῶν ὁλοκαυτωμάτων κύκλῳ·
3  καὶ προσάξουσιν ἀπὸ τῆς θυσίας τοῦ σωτηρίου κάρπωμα Κυρίῳ,
4  τὸ στέαρ τὸ κατακαλύπτον τὴν κοιλίαν, καὶ πᾶν τὸ στέαρ τὸ
   ἐπὶ τῆς κοιλίας, καὶ τοὺς δύο νεφρούς, καὶ τὸ στέαρ τὸ ἐπ᾿ αὐ-
   τῶν, τὸ ἐπὶ τῶν μηρίων, καὶ τὸν λοβὸν τὸν ἐπὶ τοῦ ἥπατος σὺν
5  τοῖς νεφροῖς περιελεῖ. Καὶ ἀνοίσουσιν αὐτὰ οἱ υἱοὶ Ἀαρὼν (οἱ ἱερεῖς)
   ἐπὶ τὸ θυσιαστήριον, ἐπὶ τὰ ὁλοκαυτώματα τὰ ἐπὶ τὰ ξύλα τὰ
   ἐπὶ τοῦ πυρός, (ἐπὶ τοῦ θυσιαστηρίου) κάρπωμα ὀσμὴ εὐωδίας Κυ-
6  ρίῳ. Ἐὰν δὲ ἀπὸ τῶν προβάτων τὸ δῶρον αὐτοῦ θυσίαν σωτη-
7  ρίου τῷ Κυρίῳ, ἄρσεν ἢ θῆλυ, ἄμωμον προσοίσει αὐτό. Ἐὰν ἄρ-
   να προσαγάγῃ τὸ δῶρον αὐτοῦ, προσάξει αὐτὸ ἔναντι Κυρίου,
8  καὶ ἐπιθήσει τὰς χεῖρας αὐτοῦ ἐπὶ τὴν κεφαλὴν τοῦ δώρου αὐ-
   τοῦ, καὶ σφάξει αὐτὸ παρὰ τὰς θύρας τῆς σκηνῆς τοῦ μαρτυρίου·