ΚΕΦ. ΚΑ΄. ἈΡΙΘΜΟΙ 275
ἐκεῖθεν τὸ φρέαρ· τοῦτό ἐστι τὸ φρέαρ, ὃ εἶπε Κύριος πρὸς Μωυ-
σῆν· συνάγαγε τὸν λαόν, καὶ δώσω αὐτοῖς ὕδωρ πιεῖν. Τότε ᾖ- 17
σεν Ἰσραὴλ τὸ ἄσμα τοῦτο ἐπὶ τοῦ φρέατος· ἐξάργετε αὐτῷ· φρέαρ 18
ὤρυξαν αὐτὸ ἄρχοντες, ἐξελατόμησαν αὐτὸ βασιλεῖς ἐθνῶν ἐν τῇ
βασιλείᾳ αὐτῶν, ἐν τῷ κυριεῦσαι αὐτῶν. Καὶ ἀπὸ φρέατος, εἰς Μαυ-
θανεῖν· καὶ ἀπὸ Μανθανεΐν, εἰς Νααλιήλ· καὶ ἀπὸ Νααλιήλ, εἰς 19
Βαμώθ· καὶ ἀπὸ Βαμώθ, εἰς Νάπην, ἡ ἔστιν ἐν τῷ πεδίῳ Μωάβ 20
ἀπὸ κορυφῆς τοῦ λελαξευμένου, τὸ βλέπον κατὰ πρόσωπον τῆς ἐρή-
μου. Καὶ ἀπέστειλε Μωυσῆς πρέσβεις πρὸς Σηὼν Βασιλέα Ἀμορ- 21΄
ῥαίων, λόγοις εἰρηνικοῖς λέγων· παρελευσόμεθα διὰ τῆς γῆς σου, 22
ὁδῷ πορευσόμεθα· οὐκ ἐκκλινοῦμεν οὔτε εἰς ἀγρόν, οὔτε εἰς ἀμπε-
λῶνα σου, οὐ πιόμεθα ὕδωρ ἐκ φρέατός σου· ὁδῷ βασιλικῇ πορευκό-
μεθα, ἕως ἂν παρέλθωμεν τὰ ὅριά σου. Καὶ οὐκ ἔδωκε Σηὼν τῷ Ἰσ- 23
ραὴλ παρελθεῖν διὰ τῶν ὁρίων αὐτοῦ· καὶ συνήγαγε Σηὼν πάντα
τὸν λαὸν αὐτοῦ, καὶ ἐξῆλθε παρατάξασθαι τῷ Ἰσραὴλ εἰς τὴν ἔρη-
μον· καὶ ἦλθεν εἰς Ἰασσᾶ, καὶ παρετάξατο τῷ Ἰσραήλ. Καὶ ἐπά- 24
ταξεν αὐτὸν Ἰσραὴλ φόνῳ μαχαίρας, καὶ κατεκυρίευσαν τῆς γῆς
αὐτοῦ ἀπὸ Ἀρνὼν ἕως Ἰαβόκ, ἕως υἱῶν Ἀμμὰν· ὅτι Ἰαζὴρ ὅρια
υἱῶν Ἀμμὰν ἐστι. Καὶ ἔλαβεν Ἰσραὴλ πάσας τὰς πόλεις ταύτας, 25
καὶ κατώκησεν Ἰσραὴλ ἐν πάσαις ταῖς πόλεσι τῶν Ἀμορῥαίων,
ἐν Ἑσεβὼν καὶ ἐν πάσαις ταῖς συγκυρούσαις αὐτῇ. Ἔστι γὰρ 26
Ἑσεβὼν πόλις Σηὼν τοῦ βασιλέως τῶν Ἀμορῥαίων· καὶ οὗτος
ἐπολέμησε βασιλέα Μωὰβ τὸ πρότερον, καὶ ἔλαβε πᾶσαν τὴν γῆν
αὐτοῦ ἀπὸ Ἀροὴρ ἕως Ἀρνὼν. Διὰ τοῦτο ἐροῦσιν οἱ αἰνιγματισταί· 27
ἔλθατε εἰς Ἑσεβών, ἵνα οἰκοδομηθῇ, καὶ κατασκευασθῇ πόλις
Σηὼν· ὅτι πῦρ ἐξῆλθεν ἐξ Ἑσεβών, φλὸξ ἐκ πόλεως Σηὼν, καὶ 28
κατέφαγεν ἕως Μωάβ, καὶ κατέπιε στήλας Ἀρνὼν. Οὐαί σοι Μωάβ, 29
ἀπώλου λαὸς Χαμῶς· ἀπεδόθησαν οἱ υἱοὶ αὐτῶν διασώζεσθαι, καὶ
αἱ θυγατέρες αὐτῶν αἰχμάλωτοι τῷ βασιλεῖ τῶν Ἀμορῥαίων
Σηὼν· καὶ τὸ σπέρμα αὐτῶν ἀπολεῖται, Ἑσεβὼν ἕως Δαιβὼν καὶ 30
αἱ γυναῖκες αὐτῶν ἔτι προσεξέκαυσαν πῦρ ἐπὶ Μωάβ. Κατώκησε δὲ 31
Ἰσραὴλ ἐν πάσαις ταῖς πόλεσι τῶν Ἀμορῥαίων. Καὶ ἀπέστειλε 32
Μωυσῆς κατασκευάσθαι τὴν Ἰαζήρ. Καὶ κατελάβοντο αὐτήν, καὶ
τὰς κώμας αὐτῆς, καὶ ἐξέβαλον τὸν Ἀμορῥαῖον τὸν ὄντα ἐκεῖ. Καὶ 33
ἐπιστρέψαντες, ἀνέβησαν ὁδὸν τὴν εἰς Βασὰν· καὶ ἐξῆλθεν Ὤγ βα-
σιλεὺς τῆς Βασὰν εἰς συνάντησιν αὐτοῖς, καὶ πᾶς ὁ λαὸς αὐτοῦ
18*