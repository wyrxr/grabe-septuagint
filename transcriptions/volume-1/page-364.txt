ΚΕΦ. ΚΒʹ. ΔΕΥΤΕΡΟΝΟΜΙΟΝ 349
τὰ δ᾽ ἀδελφός σου, καὶ ἀποδώσεις αὐτὰ αὐτῷ. Οὕτως ποιήσεις τὸν 3
ὄνον αὐτοῦ, καὶ οὕτως ποιήσεις τὸ ἱμάτιον αὐτοῦ, καὶ οὕτως ποι-
ήσεις κατὰ πᾶσαν ἀπώλειαν τοῦ ἀδελφοῦ σου, ὅσα ἐὰν ἀπολῆται
παρ᾽ αὐτοῦ, καὶ εὕρῃς αὐτὰ οὐ δυνήσῃ ὑπερϊδεῖν αὐτά. Οὐχ ὄψῃ 4
τὸν ὄνον τοῦ ἀδελφοῦ σου ἢ τὸν μόσχον αὐτοῦ πεπτωκότας ἐν τῇ
ὁδῷ, μὴ ὑπερίδῃς αὐτά· ἀνιστῶν ἀναστήσεις αὐτὰ μετ᾽ αὐτοῦ. Οὐχ 5
ἔσται σκεύη ἀνδρὸς ἐπὶ γυναικί, οὐδὲ μὴ ἐνδύσηται ἀνὴρ στολὴν
γυναικείαν· ὅτι βδέλυγμα Κυρίῳ τῷ Θεῷ σου ἐστι πᾶς ποιῶν
ταῦτα. Ἐὰν δὲ συναντήσῃς νοσσιὰ ὀρνέων πρὸ προσώπου σου ἐν 6
τῇ ὁδῷ ἢ ἐπὶ παντὶ δένδρει, ἢ ἐπὶ τῆς γῆς νοσσοῖς ἢ ὠοῖς, καὶ
ἡ μήτηρ θάλπῃ ἐπὶ τῶν νοσσῶν ἢ ἐπὶ τῶν ὠῶν, οὐ λήψῃ τὴν
μητέρα μετὰ τῶν τέκνων· ἀποστολῇ ἀποστελεῖς τὴν μητέρα, τὰ δὲ 7
παιδία λήψῃ σεαυτῷ, ἵνα εὖ σοι γένηται, καὶ πολυήμερος ἔσῃ. Ἐὰν 8
δὲ οἰκοδομήσῃς οἰκίαν καινήν, ποιήσεις στεφάνην τῷ δώματί σου,
καὶ οὐ ποιήσεις φόνον ἐν τῇ οἰκίᾳ σου, ἐὰν πέσῃ δ᾽ πεσὼν ἀπ᾽ αὐτῆς.
Οὐ κατασπερεῖς τὸν ἀμπελῶνά σου διάφορον, ἵνα μὴ ἁγιασθῇ τὸ 9
γέννημα, καὶ τὸ σπέρμα δ᾽ ἐὰν σπείρῃς, μετὰ τοῦ γεννήματος τοῦ
ἀμπελωνός σου. Οὐχ ἀροτριάσεις ἐν μόσχῳ καὶ ὄνῳ ἐπὶ τὸ αὐτό. 10
Οὐκ ἐνδύσῃ κίβδηλον, ἔρια καὶ λίνον ἐπὶ τὸ αὐτό. Στρεπτά ποι- 11
ήσεις σεαυτῷ ἐπὶ τῶν τεσσάρων κρασπέδων τῶν περιβολαίων σου ἃ 12
ἂν περιβάλῃ ἐν αὐτοῖς. Ἐὰν δέ τις λάβῃ γυναῖκα καὶ συνοικήσῃ αὐ- 13
τῇ, καὶ μισήσῃ αὐτήν, καὶ ἐπιθῇ αὐτῇ προφασιστικοὺς λόγους, καὶ 14
κατενέγκῃ αὐτῆς ὄνομα πονηρόν, καὶ λέγῃ· τὴν γυναῖκα ταύτην εἴ-
ληφα, καὶ προσελθὼν αὐτῇ, οὐχ εὕρηκα αὐτῆς τὰ παρθένια, καὶ λαβὼν
ὁ πατὴρ τῆς παιδὸς καὶ ἡ μήτηρ, ἐξοίσουσι τὰ παρθένια τῆς παιδὸς πρὸς
τὴν γερουσίαν τῆς πόλεως ἐπὶ τὴν πύλην· καὶ ἐρεῖ ὁ πατὴρ τῆς παιδὸς 16
τῇ γερουσίᾳ· τὴν θυγατέρα μου ταύτην ἔδωκα τῷ ἀνθρώπῳ τούτῳ γυ- 17
ναῖκα, καὶ μισήσας αὐτήν, αὐτὸς νῦν ἐπιτίθησιν αὐτῇ προφασιστικοὺς λόγ-
ους, λέγων· οὐχ εὕρηκα τῇ θυγατρί σου παρθένια· καὶ ταῦτα τὰ παρ-
θένια τῆς θυγατρός μου· καὶ ἀναπτύξουσι τὸ ἱμάτιον ἔναντι τῆς
γερουσίας τῆς πόλεως (ἐκείνης). Καὶ λήψεται ἡ γερουσία τῆς πό- 18
λεως ἐκείνης τὸν ἄνθρωπον ἐκεῖνον, καὶ παιδεύσουσιν αὐτόν, καὶ 19
ζημιώσουσιν αὐτὸν ἑκατὸν σίκλους, καὶ δώσουσι τῷ πατρὶ τῆς
νεάνιδος, ὅτι ἐξήνεγκεν ὄνομα πονηρὸν ἐπὶ παρθένον Ἰσραηλίτιν,
καὶ αὐτοῦ ἔσται γυνή· οὐ δυνήσεται ἐξαποστεῖλαι αὐτὴν τὸν ἅπαντα
χρόνον αὐτοῦ. Ἐὰν δὲ ἐπ᾽ ἀληθείας γένηται ὁ λόγος οὗτος, καὶ 20