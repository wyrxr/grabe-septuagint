ΚΕΦ. ΛΑʹ. ΛΑʹ. ΑΡΙΘΜΟΙ 293
χὰς αὐτῆς, καὶ κατὰ τοὺς ὁρισμοὺς τοὺς κατὰ τῆς ψυχῆς αὐτῆς,
οὐ μενεῖ αὐτῇ· ὁ ἀνὴρ αὐτῆς περιεῖλεν αὐτά, καὶ Κύριος καθα-
ριεῖ αὐτήν. Πᾶσα εὐχὴ καὶ πᾶς ὅρκος δεσμοῦ κακῶσαι ψυχήν, ὃ 14
ἀνὴρ αὐτῆς στήσει αὐτῇ, καὶ ὁ ἀνὴρ αὐτῆς περιελεῖ αὐτήν. Ἐὰν 15
δὲ σιωπῶν παρασιωπήσῃ αὐτῇ ὁ ἀνὴρ αὐτῆς ἡμέραν ἐξ ἡμέρας,
καὶ στήσει αὐτῇ πάσας τὰς εὐχὰς αὐτῆς, καὶ πάντας τοὺς ὁρι-
σμοὺς αὐτῆς τοὺς ἐπ᾿ αὐτῇ, στήσει αὐτή, ὅτι ἐσιώπησεν αὐτῇ τῇ
ἡμέρᾳ ᾗ ἤκουσεν. Ἐὰν δὲ περιαιρῶν περιέλῃ αὐτῆς μετὰ τὴν ἡ-
μέραν ἣν ἤκουσε, καὶ λήψεται τὴν ἁμαρτίαν αὐτοῦ. Ταῦτα τὰ
δικαιώματα, ὅσα ἐνετείλατο Κύριος τῷ Μωσῇ, ἀναμέσον ἀνδρὸς
καὶ ἀναμέσον γυναικὸς αὐτοῦ, καὶ ἀναμέσον πατρὸς καὶ θυγατρὸς
αὐτοῦ ἐν νεότητι αὐτῆς, ἐν οἴκῳ πατρὸς αὐτῆς.

ΚΕΦ. ΛΑʹ. XXXI.

1 ΚΑΙ ἐλάλησε Κύριος πρὸς Μωσῆν, λέγων· ἐκδίκει 2
τὴν ἐκδίκησιν τῶν υἱῶν Ἰσραὴλ ἐκ τῶν Μαδιανιτῶν, καὶ ἔσχα-
τον προστεθήσῃ πρὸς τὸν λαόν σου. Καὶ ἐλάλησε Μωσῆς πρὸς 3
τὸν λαόν, λέγων· ἐξοπλίσατε ἐξ ὑμῶν ἄνδρας, (καὶ) παρατάξασθαι
ἔναντι Κυρίου ἐπὶ Μαδιάν, ἀποδοῦναι ἐκδίκησιν παρὰ τοῦ Κυρίου
τῇ Μαδιάν· χιλίους ἐκ φυλῆς καὶ χιλίους ἐκ φυλῆς, ἐκ πασῶν 4
φυλῶν Ἰσραήλ, ἀποστείλατε παρατάξασθαι. Καὶ ἐξηρίθμησαν ἐκ 5
τῶν χιλιάδων Ἰσραὴλ χιλίους ἐκ φυλῆς, δώδεκα χιλιάδας, ἐνω-
πλισμένοι εἰς παράταξιν. Καὶ ἀπέστειλεν αὐτοὺς Μωσῆς χιλίους 6
ἐκ φυλῆς, καὶ χιλίους ἐκ φυλῆς σὺν δυνάμει αὐτῶν, καὶ Φινεὲς
υἱὸν Ἐλεάζαρ υἱοῦ Ἀαρὼν τοῦ ἱερέως εἰς παράταξιν· καὶ τὰ σκεύη
τὰ ἅγια, καὶ αἱ σάλπιγγες τῶν σημασιῶν ἐν ταῖς χερσὶν αὐτῶν.
Καὶ παρετάξαντο ἐπὶ Μαδιάν, καθὰ ἐνετείλατο Κύριος τῷ Μω- 7
υσῇ, καὶ ἀπέκτειναν πᾶν ἀρσενικόν· καὶ τοὺς βασιλεῖς Μαδιὰν 8
ἀπέκτειναν ἅμα τοῖς τραυματίαις αὐτῶν, καὶ τὸν Εὐείν, καὶ τὸν
Ῥοκόμ, καὶ τὸν Σούρ, καὶ τὸν Οὔρ, καὶ τὸν Ῥοβόκ, πέντε βα-
σιλεῖς Μαδιάν· καὶ τὸν Βαλαὰμ υἱὸν Βαϊὼρ ἀπέκτειναν ἐν ῥομ-
φαίᾳ σὺν τοῖς τραυματίαις αὐτῶν. Καὶ προενόμευσαν οἱ υἱοὶ Ἰσ- 9
ραὴλ τὰς γυναῖκας Μαδιάν, καὶ τὴν ἀποσκευὴν αὐτῶν, καὶ τὰ κτή-
νη αὐτῶν, καὶ πάντα τὰ ἐγκτήματα αὐτῶν, καὶ πᾶσαν τὴν δύνα-
μιν αὐτῶν ἐπρονόμευσαν· καὶ πάσας τὰς πόλεις αὐτῶν τὰς ἐν ταῖς 10