ΚΡΙΤΑΙ

ΚΕΦΑΛΑΙΟΝ Α΄. Ι.

ΚΑΙ ἐγένετο μετὰ τὴν τελευτὴν Ἰησοῦ, καὶ ἐπηρώτων οἱ 1
υἱοὶ Ἰσραὴλ ἐν Κυρίῳ, λέγοντες· τίς ἀναβήσεται ἡμῖν πρὸς τὸν Χανα-
ναῖον ἀρχηγούμενος, τοῦ πολεμῆσαι ἐν αὐτῷ; Καὶ εἶπε Κύριος· Ἰούδας 2
ἀναβήσεται· ἰδοὺ δέδωκα τὴν γῆν ἐν χειρὶ αὐτοῦ. Καὶ εἶπεν Ἰού- 3
δας πρὸς Συμεὼν τὸν ἀδελφὸν αὑτοῦ· Ἀνάβηθι μετ’ ἐμοῦ ἐν τῷ
κλήρῳ μου, καὶ πολεμήσωμεν ἐν τῷ Χαναναίῳ, καὶ πορεύσομαι
καίγε ἐγὼ μετὰ σοῦ ἐν τῷ κλήρῳ σου· καὶ ἐπορεύθη μετ’ αὑτοῦ
Συμεών. Καὶ ἀνέβη Ἰούδας· καὶ ἔδωκε Κύριος τὸν Χαναναῖον 4
καὶ τὸν Φερεζαῖον ἐν χειρὶ αὑτοῦ, καὶ ἐπάταξεν αὐτοὺς ἐν Βεζὲκ
δέκα χιλιάδας ἀνδρῶν. Καὶ εὗρον τὸν Ἀδωνιβεζὲκ ἐν τῇ Βεζὲκ, 5
καὶ ἐπολέμησαν ἐν αὐτῷ· καὶ ἐπάταξαν τὸν Χαναναῖον καὶ τὸν
Φερεζαῖον. Καὶ ἔφυγεν Ἀδωνιβεζὲκ· καὶ κατεδραμον ὀπίσω αὑτοῦ, 6
καὶ ἔλαβον αὑτὸν, καὶ ἀπέκοψαν τὰ ἄκρα τῶν χειρῶν αὑτοῦ, καὶ
τὰ ἄκρα τῶν ποδῶν αὑτοῦ. Καὶ εἶπεν Ἀδωνιβεζὲκ· Ἑβδομήκοντα 7
βασιλεῖς τὰ ἄκρα τῶν χειρῶν αὑτῶν καὶ τὰ ἄκρα τῶν ποδῶν
αὑτῶν ἀποκεκομμένοι, ἦσαν συλλέγοντες τὰ ὑποκάτω τῆς τραπέ-
ζης μου· καθὼς οὖν ἐποίησα, οὕτως ἀνταπέδωκέ μοι ὁ Θεός. Καὶ
ἤγαγον αὑτὸν εἰς Ἱερουσαλὴμ, καὶ ἀπέθανεν ἐκεῖ. Καὶ ἐπολέμησαν 8
οἱ υἱοὶ Ἰούδα ἐν Ἱερουσαλὴμ, καὶ κατελάβοντο αὑτὴν, καὶ ἐπά-
ταξαν αὑτὴν ἐν στόματι μαχαίρας, καὶ τὴν πόλιν ἐνέπρησαν ἐν
πυρί. Καὶ μετὰ ταῦτα κατέβησαν οἱ υἱοὶ Ἰούδα τοῦ πολεμῆσαι 9
πρὸς τὸν Χαναναῖον, τὸν κατοικοῦντα τὴν ὀρεινὴν καὶ τὸν νότον
καὶ τὴν πεδινήν. Καὶ ἐπορεύθη Ἰούδας πρὸς τὸν Χαναναῖον τὸν 10
κατοικοῦντα ἐξ ἐναντίας· τὸ δὲ ὄνομα Χεβρὼν ἦν ἔμπροσθεν Κα-
ριαθαρβὸχ (Σέφερ)· καὶ ἐπάταξε τὸν Σεσσὶ, καὶ τὸν Ἀχιμὰν, καὶ
τὸν Θολαμεὶ, γεννήματα τοῦ Ἐνάκ. Καὶ ἐπορεύθησαν ἐκεῖθεν πρὸς 11
28