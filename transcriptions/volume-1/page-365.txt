350 ΔΕΥΤΕΡΟΝΟΜΙΟΝ ΚΕΦ. ΚΒʹ. ΚΓʹ.
21 μὴ εὑρεθῇ παρθενία τῇ νεάνιδι, καὶ ἐξάξουσι τὴν νεᾶνιν ἐπὶ τὰς
     θύρας οἴκου πατρὸς αὐτῆς, καὶ λιθοβολήσουσιν αὐτὴν οἱ ἄνδρες
     τῆς πόλεως αὐτῆς ἐν λίθοις, καὶ ἀποθανεῖται, ὅτι ἐποίησεν ἀφρο-
     σύνην ἐν υἱοῖς Ἰσραήλ, ἐκπορνεῦσαι τὸν οἶκον τοῦ πατρὸς αὐτῆς·
22 καὶ ἐξαρεῖς τὸν πονηρὸν ἐξ ὑμῶν αὐτῶν. Ἐὰν δὲ εὑρεθῇ ἄνθρω-
     πος κοιμώμενος μετὰ γυναικὸς συνῳκισμένης ἀνδρί, ἀποκτενεῖτε
     ἅμα ἀμφοτέρους, τόν τε ἄνδρα τὸν κοιμώμενον μετὰ τῆς γυναι-
23 κός, καὶ τὴν γυναῖκα· καὶ ἐξαρεῖς τὸν πονηρὸν ἐξ Ἰσραήλ. Ἐὰν
     δὲ γένηται παῖς παρθένος μεμνηστευμένη ἀνδρί, καὶ εὑρὼν αὐτὴν
24 ἄνθρωπος ἐν πόλει, κοιμηθῇ μετ' αὐτῆς, καὶ ἐξάξετε ἀμφοτέρους
     ἐπὶ τὴν πύλην τῆς πόλεως αὐτῶν, καὶ λιθοβοληθήσονται ἐν λίθοις,
     καὶ ἀποθανοῦνται· τὴν νεᾶνιν, ἐπὶ λόγου ὅτι οὐκ ἐβόησεν ἐν τῇ
     πόλει, καὶ τὸν ἄνθρωπον, ἐπὶ λόγου ὅτι ἐταπείνωσε τὴν γυναῖκα
25 τοῦ πλησίον αὐτοῦ· καὶ ἐξαρεῖς τὸν πονηρὸν ἐξ ὑμῶν αὐτῶν. Ἐὰν
     δὲ ἐν πεδίῳ εὕρῃ ἄνθρωπος τὴν παῖδα τὴν μεμνηστευμένην, καὶ
     βιασάμενος κοιμηθῇ μετ' αὐτῆς, ἀποκτενεῖτε τὸν ἄνθρωπον τὸν
26 κοιμώμενον μετ' αὐτῆς μόνον· τῇ δὲ νεάνιδι οὐ ποιήσετε οὐδέν·
     οὐκ ἔστι τῇ νεάνιδι ἁμάρτημα θανάτου· ὅτι ὡσεὶ τις ἐπαναστῇ
     ἄνθρωπος ἐπὶ τὸν πλησίον αὐτοῦ, καὶ φονεύσῃ αὐτοῦ ψυχήν, οὕ-
27 τως τὸ πρᾶγμα τοῦτο· ὅτι ἐν τῷ ἀγρῷ εὗρεν αὐτήν, ἐβόησεν ἡ
28 νεᾶνις ἡ μεμνηστευμένη, καὶ ὁ βοηθῶν οὐκ ἔστιν αὐτῇ. Ἐὰν δέ
     τις εὕρῃ τὴν παῖδα τὴν παρθένον, ἥτις οὐ μεμνήστευται, καὶ βια-
29 σάμενος αὐτήν, κοιμηθῇ μετ' αὐτῆς, καὶ εὑρεθῇ, δώσει δ' ἄνθρω-
     πος ὁ κοιμηθεὶς μετ' αὐτῆς, τῷ πατρὶ τῆς νεάνιδος, πεντήκοντα
     δίδραχμα ἀργυρίου, καὶ αὐτοῦ ἔσται γυνή, ἀφ' οὗ ἐταπείνωσεν
     αὐτήν· οὐ δυνήσεται ἐξαποστεῖλαι αὐτὴν τὸν ἅπαντα χρόνον αὐτοῦ.
30 Οὐ λήψεται ἄνθρωπος τὴν γυναῖκα τοῦ πατρὸς αὐτοῦ, καὶ οὐκ ἀνα-
     καλύψει συκάλυμμα τοῦ πατρὸς αὐτοῦ.

ΚΕΦ. ΚΓʹ. XXIII.

1 Οὐκ εἰσελεύσεται θλαδίας καὶ ἀποκεκομμένος εἰς οἶκον Κυρίου.
2 Οὐκ εἰσελεύσεται ἐκ πόρνης εἰς ἐκκλησίαν Κυρίου καὶ ἕως δεκά-
3 της γενεᾶς οὐκ εἰσελεύσεται εἰς ἐκκλησίαν Κυρίου. Οὐκ εἰσελεύ-
     σεται Ἀμμανίτης καὶ Μωαβίτης εἰς ἐκκλησίαν Κυρίου καὶ ἕως
     δεκάτης γενεᾶς οὐκ εἰσελεύσεται εἰς ἐκκλησίαν Κυρίου, καὶ ἕως