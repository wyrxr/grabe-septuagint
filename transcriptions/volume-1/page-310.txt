ΚΕΦ. ΛΑ΄. ΑΡΙΘΜΟΙ 295
γωγῆς· καὶ ἀφελεῖτε τὸ τέλος Κυρίῳ παρὰ τῶν ἀνθρώπων τῶν πο- 28
λεμιστῶν τῶν ἐκπορευομένων εἰς τὴν παράταξιν, μίαν ψυχὴν ἀπὸ
πεντακοσίων, ἀπὸ τῶν ἀνθρώπων, καὶ ἀπὸ τῶν κτηνῶν, καὶ ἀπὸ
τῶν βοῶν, καὶ ἀπὸ τῶν προβάτων, καὶ ἀπὸ τῶν ὄνων· καὶ ἀπὸ 29
τοῦ ἡμίσους αὐτῶν λήψεσθε, καὶ δώσεις Ἐλεάζαρ τῷ ἱερεῖ τὰς
ἀπαρχὰς Κυρίου. Καὶ ἀπὸ τοῦ ἡμίσους τοῦ τῶν υἱῶν Ἰσραὴλ λή- 30
ψῃ ἕνα τὸν κρατούμενον ἀπὸ τῶν πεντήκοντα, ἀπὸ τῶν ἀνθρώπων,
(καὶ) ἀπὸ τῶν βοῶν, καὶ ἀπὸ τῶν προβάτων, καὶ ἀπὸ τῶν ὄνων,
καὶ ἀπὸ πάντων τῶν κτηνῶν, καὶ δώσεις αὐτὰ τοῖς Λευΐταις, τοῖς
φυλάσσουσι τὰς φυλακὰς ἐν τῇ σκηνῇ Κυρίου. Καὶ ἐποίησε Μω- 31
υσῆς καὶ Ἐλεάζαρ ὁ ἱερεὺς, καθὰ συνέταξε Κύριος τῷ Μωυσῇ.
Καὶ ἐγενήθη τὰ σκῦλα, τὸ πλεόνασμα τῆς προνομῆς ὃ ἐπρονόμευ- 32
σαν οἱ ἄνδρες οἱ πολεμισταὶ, ἀπὸ τῶν προβάτων, ἑξακόσιαι χιλι-
άδες καὶ ἑβδομήκοντα χιλιάδες καὶ πεντακισχίλια· καὶ βοῶν, δύο 33
καὶ ἑβδομήκοντα χιλιάδες· καὶ ὄνων, μία καὶ ἑξήκοντα χιλιάδες· 34
καὶ ψυχαὶ ἀνθρώπων ἀπὸ τῶν γυναικῶν αἳ οὐκ ἔγνωσαν κοίτην 35
ἀνδρὸς, πᾶσα ψυχὴ, δύο καὶ τριάκοντα χιλιάδες. Καὶ ἐγενήθη τὸ 36
ἡμίσευμα ἡ μερὶς τῶν ἐκπορευομένων εἰς τὸν πόλεμον, ἐκ τοῦ ἀ-
ριθμοῦ τῶν προβάτων, τριακόσιαι χιλιάδες καὶ τριάκοντα χιλιάδες
καὶ ἑπτακισχίλια καὶ πεντακόσια, καὶ ἐγένετο τὸ τέλος Κυρίῳ 37
ἀπὸ τῶν προβάτων ἑξακόσιαι ἑβδομήκοντα πέντε· καὶ βόες, ἓξ καὶ 38
τριάκοντα χιλιάδες, καὶ τὸ τέλος αὐτῶν τῷ Κυρίῳ, δύο καὶ ἑβδο-
μήκοντα· καὶ ὄνοι, τριάκοντα χιλιάδες καὶ πεντακόσιοι, καὶ τὸ τέ- 39
λος αὐτῶν τῷ Κυρίῳ, εἷς καὶ ἑξήκοντα· καὶ ψυχαὶ ἀνθρώπων, ἓξ 40
καὶ δέκα χιλιάδες, καὶ τὸ τέλος αὐτῶν Κυρίῳ δύο καὶ τριάκοντα
ψυχαί. Καὶ ἔδωκε Μωυσῆς τὸ τέλος (Κυρίῳ), τὸ ἀφαίρεμα τοῦ 41
Θεοῦ Ἐλεάζαρ τῷ ἱερεῖ, καθάπερ συνέταξε Κύριος τῷ Μωυσῇ.
Ἀπὸ τοῦ ἡμισεύματος τῶν υἱῶν Ἰσραὴλ, οὓς διεῖλε Μωυσῆς ἀπὸ 42
τῶν ἀνδρῶν τῶν πολεμιστῶν, (Καὶ ἐγένετο τὸ ἡμίσευμα τὸ τῆς 43
συναγωγῆς ἀπὸ τῶν προβάτων, τριακόσιαι χιλιάδες καὶ τριάκοντα
χιλιάδες καὶ ἑπτακισχίλια καὶ πεντακόσια· καὶ βόες, ἓξ καὶ τρι- 44
άκοντα χιλιάδες· καὶ ὄνοι, τριάκοντα χιλιάδες καὶ πεντακόσιοι· 45
καὶ ψυχαὶ ἀνθρώπων, ἓξ καὶ δέκα χιλιάδες.) καὶ ἔλαβε Μωυσῆς 46
ἀπὸ τοῦ ἡμισεύματος τῶν υἱῶν Ἰσραὴλ κρατούμενον ἓν ἀπὸ τῶν 47
πεντήκοντα, ἀπὸ τῶν ἀνθρώπων καὶ ἀπὸ τῶν κτηνῶν, καὶ ἔδωκεν
αὐτὰ τοῖς Λευΐταις, τοῖς φυλάσσουσι τὰς φυλακὰς τῆς σκηνῆς