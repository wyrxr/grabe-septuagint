334 ΔΕΥΤΕΡΟΝΟΜΙΟΝ ΚΕΦ. ΙΒ΄. ΙΓ΄.
27 τὸν τόπον, ὃν ἂν ἐκλέξηται Κύριος ὁ Θεός σου αὐτῷ ἐπικληθῆναι
τὸ ὄνομα αὐτοῦ ἐκεῖ, καὶ ποιήσεις τὰ ὁλοκαυτώματά σου· τὰ κρέα
ἀνοίσεις ἐπὶ τὸ θυσιαστήριον Κυρίου τοῦ Θεοῦ σου, τὸ δὲ αἷμα
τῶν θυσιῶν σου προσχεεῖς πρὸς τὴν βάσιν τοῦ θυσιαστηρίου Κυρίου
28 τοῦ Θεοῦ σου, τὰ δὲ κρέα φαγῇ. Φυλάσσου καὶ ἄκουε, καὶ ποιή-
σεις πάντας τοὺς λόγους τούτους οὓς ἐγὼ ἐντέλλομαί σοι, ἵνα εὖ
σοι γένηται καὶ τοῖς υἱοῖς σου μετὰ σὲ δι’ αἰῶνος, ἐὰν ποιήσῃς τὸ
29 καλὸν καὶ τὸ ἀρεστὸν ἔναντι Κυρίου τοῦ Θεοῦ σου. Ἐὰν δὲ ἐξο-
λοθρεύσῃ Κύριος ὁ Θεός σου τὰ ἔθνη, εἰς οὓς σὺ εἰσπορεύῃ ἐκεῖ, κλη-
ρονομῆσαι τὴν γῆν αὐτῶν, ἀπὸ προσώπου σου, καὶ κατακληρονομήσῃς
30 αὐτοὺς, καὶ κατοικήσῃς ἐν τῇ γῇ αὐτῶν, πρόσεχε σεαυτῷ μήποτε
ἐκζητήσῃς ἐπακολουθῆσαι αὐτοῖς μετὰ τὸ ἐξολοθρευθῆναι αὐτοὺς
ἀπὸ προσώπου σου, (οὐ) μή ποτε ἐκζητήσῃς τοὺς Θεοὺς αὐτῶν,
λέγων· πῶς ποιοῦσι τὰ ἔθνη ταῦτα τοῖς θεοῖς αὐτῶν, ποιήσω οὕ-
31 τως καὶ ἐγώ. Οὐ ποιήσεις οὕτως Κυρίῳ τῷ Θεῷ σου· πάντα βδελύγ-
ματα γὰρ ἃ Κύριος ἐμίσησεν, ἐποίησαν τοῖς θεοῖς αὐτῶν, ὅτι καὶ
τοὺς υἱοὺς αὐτῶν καὶ τὰς θυγατέρας αὐτῶν κατακαίουσιν ἐν πυρὶ
32 τοῖς θεοῖς αὐτῶν. Πᾶν ῥῆμα ὃ ἐγὼ ἐντέλλομαί σοι σήμερον, τοῦτο
φυλάξῃ ποιεῖν· οὐ προσθήσεις ἐπ’ αὐτὸ, οὐδὲ ἀφελεῖς ἀπ’ αὐτοῦ.

ΚΕΦ. ΙΓ΄. ΧΙΙΙ.

1 ἘΑΝ δὲ ἀναστῇ ἐν σοὶ προφήτης ἢ ἐνυπνιαζόμενος ἐνύπνιον,
2 καὶ δώσει σοι σημεῖον ἢ τέρας, καὶ ἔλθῃ τὸ σημεῖον ἢ τὸ τέ-
ρας ὃ ἐλάλησε πρὸς σὲ, λέγων· πορευθῶμεν, ἀκολουθήσωμεν καὶ
3 λατρεύσωμεν θεοῖς ἑτέροις οἷς οὐκ οἴδατε, οὐκ ἀκούσεσθε τῶν
λόγων τοῦ προφήτου ἐκείνου ἢ τοῦ ἐνυπνιαζομένου τὸ ἐνύπνιον
ἐκεῖνο· ὅτι πειράζει Κύριος ὁ Θεὸς ὑμῶν ὑμᾶς, τοῦ εἰδέναι, εἰ
ὑμεῖς ἀγαπᾶτε Κύριον τὸν Θεὸν ὑμῶν ἐξ ὅλης τῆς καρδίας ὑμῶν,
4 καὶ ἐξ ὅλης τῆς ψυχῆς ὑμῶν. Ὀπίσω Κυρίου τοῦ Θεοῦ ὑμῶν
πορεύσεσθε, καὶ αὐτὸν φοβηθήσεσθε, καὶ τὰς ἐντολὰς αὐτοῦ φυ-
λάξεσθε, καὶ τῆς φωνῆς αὐτοῦ ἀκούσεσθε, καὶ αὐτῷ δουλεύσετε,
5 καὶ αὐτῷ προστεθήσεσθε. Καὶ ὁ προφήτης ἐκεῖνος ἢ ὁ τὸ ἐνύ-
πνιον ἐνυπνιαζόμενος ἐκεῖνος, ἀποθανεῖται· ἐλάλησε γὰρ πλανῆσαί
σε ἀπὸ Κυρίου τοῦ Θεοῦ σου, τοῦ ἐξαγαγόντος σε ἐκ γῆς Αἰ-
γύπτου, τοῦ λυτρωσαμένου σε ἐκ τῆς δουλείας, ἐξῶσαί σε ἐκ τῆς