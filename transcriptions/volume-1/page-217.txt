202 ΛΕΥΪΤΙΚΟΝ ΚΕΦ. ΙΕʹ.
ἂν κοιτάζηται ἐπ᾿ αὐτὸ ἐν τῇ ἀφέδρῳ αὐτῆς, ἀκάθαρτον ἔσται·
21 καὶ πᾶν ἐφ᾿ ὃ ἂν ἐπικαθίσῃ ἐπ᾿ αὐτὸ, ἀκάθαρτον ἔσται. Καὶ πᾶς
ὃς ἐὰν ἅψηται τῆς κοίτης αὐτῆς, πλυνεῖ τὰ ἱμάτια αὐτοῦ, καὶ
λούσεται τὸ σῶμα αὐτοῦ ὕδατι, καὶ ἀκάθαρτος ἔσται ἕως ἑσπέρας.
22 καὶ πᾶς ὁ ἁπτόμενος παντὸς σκεύους, οὗ ἐὰν καθίσῃ ἐπ᾿ αὐτὸ,
πλυνεῖ τὰ ἱμάτια αὐτοῦ, καὶ λούσεται ὕδατι, καὶ ἀκάθαρτος ἔσται
23 ἕως ἑσπέρας· ἐὰν δὲ ἐν τῇ κοίτῃ αὐτῆς οὔσης, ἢ ἐπὶ τοῦ σκεύους,
οὗ ἐὰν αὐτὴ κάθηται ἐπ᾿ αὐτῷ, ἐν δὲ τῷ ἅπτεσθαι αὐτὸν αὐ-
24 τῆς, ἀκάθαρτος ἔσται ἕως ἑσπέρας. Ἐὰν δὲ κοίτῃ τις κοιμηθῇ
μετ᾿ αὐτῆς, καὶ γένηται ἡ ἀκαθαρσία αὐτῆς ἐπ᾿ αὐτῷ, καὶ ἀκά-
θαρτος ἔσται ἑπτὰ ἡμέρας· καὶ πᾶσα κοίτη ἐφ᾿ ἣν κοιμηθῇ
25 ἐπ᾿ αὐτῆς, ἀκάθαρτος ἔσται. Καὶ γυνὴ ἐὰν ῥέῃ ῥύσει αἵματος
ἡμέρας πλείους, οὐκ ἐν καιρῷ τῆς ἀφέδρου αὐτῆς, ἐὰν καὶ ῥέῃ
μετὰ τὴν ἀφεδρον αὐτῆς, πᾶσαι αἱ ἡμέραι ῥύσεως ἀκαθαρσίας
αὐτῆς, καθάπερ αἱ ἡμέραι τῆς ἀφέδρου αὐτῆς, ἀκάθαρτος ἔσται.
26 καὶ πᾶσα κοίτη ἐφ᾿ ἣν ἂν κοιμηθῇ ἐπ᾿ αὐτῆς πάσας τὰς ἡμέρας
τῆς ῥύσεως αὐτῆς, κατὰ τὴν κοίτην τῆς ἀφέδρου αὐτῆς ἔσται αὐ-
τῇ· καὶ πᾶν σκεῦος ἐφ᾿ ὃ ἂν καθίσῃ ἐπ᾿ αὐτὸ, ἀκάθαρτον ἔσται
27 κατὰ τὴν ἀκαθαρσίαν τῆς ἀφέδρου αὐτῆς· πᾶς δ᾿ ἁπτόμενος αὐτῆς,
ἀκάθαρτος ἔσται, καὶ πλυνεῖ τὰ ἱμάτια αὐτοῦ, καὶ λούσεται τὸ
28 σῶμα ὕδατι, καὶ ἀκάθαρτος ἔσται ἕως ἑσπέρας. Ἐὰν δὲ καθαρι-
σθῇ ἀπὸ τῆς ῥύσεως αὐτῆς, καὶ ἐξαριθμήσεται αὐτὴ ἑπτὰ ἡμέρας,
29 καὶ μετὰ ταῦτα καθαρισθήσεται. Καὶ τῇ ἡμέρᾳ τῇ ὀγδόῃ λήψε-
ται αὐτῇ δύο τρυγόνας, ἢ δύο νεοσσοὺς περιστερῶν, καὶ οἴσει αὐ-
30 τὰ πρὸς τὸν ἱερέα ἐπὶ τὴν θύραν τῆς σκηνῆς τοῦ μαρτυρίου. Καὶ
ποιήσει ὁ ἱερεὺς τὴν μίαν περὶ ἁμαρτίας, καὶ τὴν μίαν εἰς ὁλο-
καύτωμα· καὶ ἐξιλάσεται περὶ αὐτῆς ὁ ἱερεὺς ἔναντι Κυρίου ἀπὸ
31 ῥύσεως ἀκαθαρσίας αὐτῆς. Καὶ εὐλαβεῖς ποιήσετε τοὺς υἱοὺς Ἰσ-
ραὴλ ἀπὸ τῶν ἀκαθαρσιῶν αὐτῶν, καὶ οὐκ ἀποθανοῦνται διὰ τὴν
ἀκαθαρσίαν αὐτῶν, ἐν τῷ μιαίνειν αὐτοὺς τὴν σκηνήν μου τὴν ἐν
32 αὐτοῖς. Οὗτος ὁ νόμος τοῦ γονοῤῥοοῦς, καὶ ἐάν τινι ἐξέλθῃ ἐξ
33 αὐτοῦ κοίτη σπέρματος, ὥστε μιανθῆναι ἐν αὐτῇ, καὶ τῇ αἱμοῤ-
ροούσῃ ἐν τῇ ἀφέδρῳ αὐτῆς, καὶ ὁ γονοῤῥύης ἐν τῇ ῥύσει αὐτοῦ,
τῷ ἄρσενι ἢ τῇ θηλείᾳ, καὶ (ἐν) τῷ ἀνδρὶ, ὃς ἂν κοιμηθῇ μετὰ
ἀποκαθημένης.