ΚΕΦ. ΚΓʹ ΚΔʹ. Ι Η Σ Ο Υ Σ Ν Α Υ Η 431
ἔχει ἐφ᾿ ὑμᾶς πάντα τὰ ῥήματα τὰ καλὰ ἃ ἐλάλησε Κύριος ὁ
Θεὸς ὑμῶν ἐφ᾿ ὑμᾶς, οὕτως ἐπάξει Κύριος ἐφ᾿ ὑμᾶς πάντα τὰ
ῥήματα τὰ πονηρά, ἕως ἂν ἐξολοθρεύσῃ ὑμᾶς ἀπὸ τῆς γῆς τῆς
ἀγαθῆς ταύτης, ἧς ἔδωκεν ὑμῖν Κύριος ὁ Θεὸς ὑμῶν· ἐν τῷ πα- 16
ραβαίνειν ὑμᾶς τὴν διαθήκην Κυρίου τοῦ Θεοῦ ὑμῶν, ἣν ἐνετείλατο
ὑμῖν, καὶ πορευθέντες λατρεύσητε θεοῖς ἑτέροις, καὶ προσκυνήσητε
αὐτοῖς· καὶ ὀργισθήσεται θυμῷ Κύριος ἐν ὑμῖν, καὶ ἀπολεῖσθε τὸ
τάχος ἀπὸ τῆς γῆς τῆς ἀγαθῆς, ἧς ἔδωκεν ὑμῖν.

ΚΕΦ. ΚΔʹ. XXIV.

ΚΑὶ συνήγαγεν Ἰησοῦς πάσας τὰς φυλὰς Ἰσραὴλ ἐν Σηλώ, 1
καὶ συνεκάλεσε (πάντας) τοὺς πρεσβυτέρους Ἰσραήλ, καὶ τοὺς ἄρ-
χοντας αὐτῶν, καὶ τοὺς γραμματεῖς αὐτῶν, καὶ τοὺς δικαστὰς
αὐτῶν, καὶ ἔστησαν ἐναντίον τοῦ Θεοῦ. Καὶ εἶπεν Ἰησοῦς πρὸς 2
πάντα τὸν λαόν, (λέγων)· τάδε λέγει Κύριος ὁ Θεὸς τοῦ Ἰσραήλ,
(λέγων)· πέραν τοῦ ποταμοῦ παρώκησαν οἱ πατέρες ὑμῶν τὸ ἀπ-
ἀρχῆς, Θάρα ὁ πατὴρ Ἀβραὰμ καὶ ὁ πατὴρ Ναχώρ, καὶ ἐλάτρευ-
σαν θεοῖς ἑτέροις. Καὶ ἔλαβον τὸν πατέρα ὑμῶν τὸν Ἀβραὰμ ἐκ 3
τοῦ πέραν τοῦ ποταμοῦ, καὶ ὡδήγησα αὐτὸν ἐν πάσῃ τῇ γῇ Χα-
ναάν, καὶ ἐπλήθυνα τὸ σπέρμα αὐτοῦ, καίγε ἔδωκα αὐτῷ τὸν
Ἰσαάκ· καὶ ἔδωκα τῷ Ἰσαὰκ τὸν Ἰακὼβ καὶ τὸν Ἡσαῦ· καὶ 4
ἔδωκα τῷ Ἡσαῦ τὸ ὄρος τὸ Σηεὶρ κληρονομίαν αὐτῷ· καὶ Ἰακὼβ
καὶ υἱοὶ αὐτοῦ κατέβησαν εἰς Αἴγυπτον, καὶ ἐγένοντο ἐκεῖ εἰς ἔθνος
μέγα καὶ πολὺ καὶ κραταιόν, καὶ ἐκάκωσαν αὐτοὺς οἱ Αἰγύπτιοι.
Καὶ ἀπέστειλα Μωυσῆν καὶ Ἀαρών· καὶ ἐπάταξε Κύριος τὴν 5
Αἴγυπτον ἐν σημείοις οἷς ἐποίησεν ἐν αὐτοῖς, καὶ μετὰ ταῦτα ἐξή-
γαγεν ὑμᾶς· καὶ ἐξήγαγον τοὺς πατέρας ὑμῶν ἐξ Αἰγύπτου, καὶ 6
εἰσήλθατε εἰς τὴν θάλασσαν· καὶ κατεδίωξαν οἱ Αἰγύπτιοι ὀπίσω
τῶν πατέρων ὑμῶν ἐν ἅρμασι καὶ ἐν ἵπποις εἰς τὴν θάλασσαν τὴν
ἐρυθράν. Καὶ ἀνεβοήσαμεν πρὸς Κύριον, καὶ ἔδωκε νεφέλην καὶ 7
γνόφον ἀναμέσον ὑμῶν καὶ ἀναμέσον τῶν Αἰγυπτίων, καὶ ἀπήγα-
γεν ἐπ᾿ αὐτοὺς τὴν θάλασσαν, καὶ ἐκάλυψεν (ἐπ᾿) αὐτούς· καὶ
ἴδοσαν οἱ ὀφθαλμοὶ ὑμῶν ὅσα ἐποίησε Κύριος ἐν τῇ Αἰγύπτῳ, καὶ
ἦτε ἐν τῇ ἐρήμῳ ἡμέρας πλείους. Καὶ ἤγαγεν ὑμᾶς εἰς γῆν Ἀ- 8
μορραίων τῶν κατοικούντων πέραν τοῦ Ἰορδάνου, καὶ παρετάξαντο