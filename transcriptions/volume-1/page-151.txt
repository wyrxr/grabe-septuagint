136 ΕΞΟΔΟΣ ΚΕΦ. ΚΓʹ
31 Καὶ ἄνδρες ἅγιοι ἔσεσθέ μοι· καὶ κρέας ἐν ἀγρῷ θηριάλωτον οὐκ
ἔδεσθε, τῷ κυνὶ ἀπορρίψετε αὐτό.

ΚΕΦ. ΚΓʹ. ΧΧΙΙΙ.

1 Οὐ παραδέξῃ ἀκοὴν ματαίαν· οὐ συγκαταβήσῃ μετὰ τοῦ ἀ-
2 δίκου, γενέσθαι μάρτυς ἄδικος. Οὐκ ἔσῃ μετὰ πλειόνων ἐπὶ κα-
κίᾳ· οὐ προστεθήσῃ μετὰ πλήθους ἐκκλῖναι μετὰ πλειόνων, ὥστε
3 ἐκκλῖναι κρίσιν. Καὶ πένητα οὐκ ἐλεήσεις ἐν κρίσει. 4 Ἐὰν δὲ συ-
ναντήσῃς τῷ βοΐ τοῦ ἐχθροῦ σου ἢ τῷ ὑποζυγίῳ αὐτοῦ πλανω-
5 μένοις, ἀποστρέψας ἀποδώσεις αὐτῷ. Ἐὰν δὲ ἴδῃς τὸ ὑποζύγιον
τοῦ ἐχθροῦ σου πεπτωκὸς ὑπὸ τὸν γέμον αὐτοῦ, οὐ παρελεύσῃ
6 αὐτό, ἀλλὰ συνεγερεῖς αὐτὸ μετ᾽ αὐτοῦ. Οὐ διαστρέψεις κρίμα
7 πένητος ἐν κρίσει αὐτοῦ. Ἀπὸ παντὸς ῥήματος ἀδίκου ἀποστήσῃ·
ἀθῶον καὶ δίκαιον οὐκ ἀποκτενεῖς, καὶ οὐ δικαιώσεις τὸν ἀσεβῆ
8 ἕνεκεν δώρων. Καὶ δῶρα οὐ λήψῃ· τὰ γὰρ δῶρα ἐκτυφλοῖ ὀφ-
9 θαλμοὺς βλεπόντων, καὶ λυμαίνεται ῥήματα δίκαια. Καὶ προσή-
λυτον οὐ κακώσετε, οὐδὲ μὴ θλίψετε· ὑμεῖς γὰρ οἴδατε τὴν ψυχὴν
10 τοῦ προσηλύτου· αὐτοὶ γὰρ προσήλυτοι ἦτε ἐν γῇ Αἰγύπτῳ. Ἕξ
11 ἔτη σπερεῖς τὴν γῆν σου, καὶ συνάξεις τὰ γεννήματα αὐτῆς· τῷ
δὲ ἑβδόμῳ ἔτει ἄφεσιν ποιήσεις, καὶ ἀνήσεις αὐτήν, καὶ ἔδονται
οἱ πτωχοὶ τοῦ ἔθνους σου· τὰ δὲ ὑπολειπόμενα αὐτῶν ἔδεται τὰ
θηρία τὰ ἄγρια· οὕτω ποιήσεις τὸν ἀμπελῶνά σου, καὶ ἐλαιωνά
12 σου. Ἕξ ἡμέρας ποιήσεις τὰ ἔργα σου, τῇ δὲ ἡμέρᾳ τῇ ἑβδόμῃ
ἀναπαύσῃ· ἵνα ἀναπαύσηται ὁ βοῦς σου καὶ τὸ ὑποζύγιόν σου, καὶ
13 ἵνα ἀναψύξῃ ὁ υἱὸς τῆς παιδίσκης σου, καὶ ὁ προσήλυτος. Πάν-
τα ὅσα λελάληκα πρὸς ὑμᾶς, φυλάξεσθε· καὶ ὄνομα θεῶν ἑτέρων
οὐκ ἀναμνησθήσεσθε, οὐδὲ μὴ ἀκουσθῇ ἐκ τοῦ στόματος ὑμῶν.
14 Τρεῖς καιροὺς τοῦ ἐνιαυτοῦ ἑορτάσετέ μοι. 15 Τὴν ἑορτὴν τῶν
ἀζύμων φυλάξεσθε· ἑπτὰ ἡμέρας ἔδεσθε ἄζυμα, καθάπερ ἐνετει-
λάμην σοι, κατὰ τὸν καιρὸν τοῦ μηνὸς τῶν νέων· ἐν γὰρ αὐτῷ
16 ἐξῆλθες ἐξ Αἰγύπτου. Οὐκ ὀφθήσῃ ἐνώπιόν μου κενός. Καὶ ἑορ-
τὴν τοῦ θερισμοῦ πρωτογεννημάτων ποιήσεις τῶν ἔργων σου, ὧν
ἐὰν σπείρῃς ἐν τῷ ἀγρῷ σου, καὶ ἑορτὴν συντελείας ἐπ᾽ ἐξόδῳ
τοῦ ἐνιαυτοῦ ἐν τῇ συναγωγῇ τῶν ἔργων σου τῶν ἐκ τοῦ ἀγροῦ
17 σου. Τρεῖς καιροὺς τοῦ ἐνιαυτοῦ ὀφθήσεται πᾶν ἀρσενικόν σου