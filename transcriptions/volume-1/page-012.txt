--- OCR Start ---
Τῷ ἐντυγχάνοντι.
ΟΙ μὲν τ᾿ ἀγαθὸν προαιρούμενοι καὶ τὴν τῆς θείας ἐντολῆς
ἐκπλήρωσιν ἐν τῷ ἀγαθοποιεῖν προτιθέμενοι, οὐδὲν τοῦ παρὰ
τῶν ἀνθρώπων ἐπαίνου δέονται, εἰς μόνον ἀφορῶντες τὸν μισθα-
ποδότην Κύριον, τὸν ἐφ᾽ ἑαυτὸν ἀναδεχόμενον πᾶν τὸ καὶ τοῖς
ἐλαχίστοις καὶ ἀσθενέσι γινόμενον, καὶ ταῖς πλουσίαις αὑτοῦ
ἀμείβοντα δωρεαῖς· (1) τοῖς δὲ τοῦ ἀγαθοῦ μετέχουσι καθῆκον
δήπου ἱερὸν οὐ μόνον εὐγνωμόνως ἔχειν πρὸς τοὺς ἀγαθο-
ποιοῦντας, ἀλλὰ καὶ ὁμολογεῖν τὴν εὐεργεσίαν πρὸς τοὺς
παρόντας, καὶ τῇ μνήμῃ παραδιδόναι τῶν ἐπιγιγνομένων, ἑαυ-
τῶν μᾶλλον ἢ ἐκείνων χάριν, τὸ μὲν, ἵνα μὴ αὐτοὶ σκαιοί τε
καὶ ἀγνώμονες δόξωσι, τὸ δὲ, ἵνα καὶ ἄλλους εἰς μίμησιν
τοῦ ἀγαθοποιεῖν προτρέψωνται. Τούτου γοῦν ἕνεκα καὶ τοῖς
ὑποφαινομένοις ἔδοξε βραχέα περὶ τῆς ἀνὰ χεῖρας ἐκτυπώσεως
ἀφηγήσασθαι, εὐγνωμοσύνης τε ἕνεκα, καὶ ὅπως οἱ ἐντυγχάνον-
τες αὐτῇ, εἰδότες πόθεν καὶ πῶς τὸ δώρημα τοῦτο ἔχουσι,
πρῶτον μὲν ἀνενδοιάστως τὰ λόγια τοῦ Θεοῦ ἀναγινώσκωσι,
μηδὲν ὀθνεῖον ἡ παράσημον ἐν αὐτοῖς παρεισδῦσαι ὑποτοπά-
ζοντες, εἶτα δὲ καὶ χάριτας τὰς δικαίας τοῖς δωρησαμένοις
ὁμολογῶσιν.
(1) Ματθ. κϛʹ. 40.
--- OCR End ---