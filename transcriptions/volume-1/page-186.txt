ΚΕΦ. Μ΄.             ΕΞΟΔΟΣ             171
τῆς θύρας τῆς σκηνῆς. Καὶ τὸ θυσιαστήριον τῶν καρπωμάτων 29
ἔθηκε παρὰ τὰς θύρας τῆς σκηνῆς τῆς σκέπης τοῦ μαρτυρίου, καὶ
ἀνήνεγκεν ἐπ᾿ αὐτοῦ τὴν ὁλοκαύτωσιν, καὶ τὴν θυσίαν, καθὰ ἐνε-
τείλατο Κύριος τῷ Μωυσῇ. Καὶ ἐποίησε τὸν λουτῆρα ἀναμέσον τῆς 30
σκηνῆς τοῦ μαρτυρίου, καὶ ἀναμέσον τοῦ θυσιαστηρίου, καὶ ἔδω-
κεν ἐκεῖ ὕδωρ, ἵνα νίπτωνται ἐξ αὐτοῦ Μωυσῆς καὶ ᾿Ααρὼν καὶ 31
οἱ υἱοὶ αὐτοῦ τὰς χεῖρας αὑτῶν καὶ τοὺς πόδας, εἰσπορευομένων 32
αὐτῶν εἰς τὴν σκηνὴν τοῦ μαρτυρίου ἢ ὅταν προσπορεύωνται πρὸς
τὸ θυσιαστήριον λειτουργεῖν, ἐνίπτοντο ἐξ αὐτοῦ, καθάπερ συνέταξε
Κύριος τῷ Μωυσῇ. Καὶ ἔστησε τὴν αὐλὴν κύκλῳ τῆς σκηνῆς καὶ 33
τοῦ θυσιαστηρίου, καὶ ἔθηκε τὸ ἐπίσπαστρον τῆς αὐλῆς· καὶ συ-
νετέλεσε Μωυσῆς πάντα τὰ ἔργα. Καὶ ἐκάλυψεν ἡ νεφέλη τὴν 34
σκηνὴν τοῦ μαρτυρίου, καὶ δόξης Κυρίου ἐπλήσθη ἡ σκηνή· καὶ 35
οὐκ ἠδυνήθη Μωυσῆς εἰσελθεῖν εἰς τὴν σκηνὴν τοῦ μαρτυρίου, ὅτι
ἐπεσκίαζεν ἐπ᾿ αὐτὴν ἡ νεφέλη, καὶ δόξης Κυρίου ἐπλήσθη ἡ
σκηνή. Ἡνίκα δ᾿ ἂν ἀνέβη ἡ νεφέλη ἀπὸ τῆς σκηνῆς, ἀνεζεύγνυ- 36
σαν οἱ υἱοὶ Ἰσραὴλ σὺν τῇ ἀπαρτίᾳ αὑτῶν· εἰ δὲ μὴ ἀνέβη ἡ 37
νεφέλη, οὐκ ἀνεζεύγνυσαν ἕως τῆς ἡμέρας, ἧς ἀνέβη ἡ νεφέλη.
Νεφέλη γὰρ Κυρίου ἦν ἐπὶ τῆς σκηνῆς ἡμέρας, καὶ πῦρ ἦν ἐπ᾿ αὐ- 38
τῆς νυκτὸς ἐναντίον παντὸς Ἰσραὴλ, ἐν πάσαις ταῖς ἀναζυγαῖς αὐτῶν.

             Ἔξοδος τῶν υἱῶν Ἰσραὴλ ἐξ Αἰγύπτου.