ΚΕΦ. ςʹ. Α Ρ Ι Θ Μ Ο Ι . 243
τῆς εὐχῆς τοῦ ἁγνισμοῦ αὐτοῦ ξυρὸν οὐκ ἐπελεύσεται ἐπὶ τὴν
κεφαλὴν αὐτοῦ, ἕως ἂν πληρωθῶσιν αἱ ἡμέραι, ἃς ηὔξατο Κυρίῳ·
ἅγιος ἔσται, τρέφων κόμην τρίχα κεφαλῆς αὐτοῦ. Πάσας τὰς ἡ- 6
μέρας τῆς εὐχῆς αὐτοῦ τῷ Κυρίῳ ἐπὶ πάσῃ ψυχῇ τετελευτηκυίᾳ
οὐκ εἰσελεύσεται· ἐπὶ πατρὶ αὐτοῦ καὶ ἐπὶ μητρὶ αὐτοῦ, καὶ ἐπ᾿ 7
ἀδελφῷ αὐτοῦ καὶ ἐπ᾿ ἀδελφῇ αὐτοῦ, οὐ μιανθήσεται ἐπ᾿ αὐτοῖς
ἀποθανόντων αὐτῶν, ὅτι εὐχὴ Θεοῦ αὐτοῦ ἐπ᾿ αὐτῷ ἐπὶ κεφαλῆς
αὐτοῦ· πάσας τὰς ἡμέρας τῆς εὐχῆς αὐτοῦ ἅγιος ἔσται Κυρίῳ. 8
Ἐὰν δέ τις θανάτῳ ἀποθάνῃ ἐπ᾿ αὐτῷ ἐξάπινα, παραχρῆμα μιαν- 9
θήσεται ἡ κεφαλὴ εὐχῆς αὐτοῦ, καὶ ξυρήσεται τὴν κεφαλὴν αὐτοῦ,
ᾗ ἂν ἡμέρᾳ καθαρισθῇ· τῇ ἡμέρᾳ τῇ ἑβδόμῃ ξυρηθήσεται αὐτήν·
τῇ δὲ ἡμέρᾳ τῇ ὀγδόῃ οἴσει δύο τρυγόνας ἢ δύο νεοσσοὺς περι- 10
στερῶν πρὸς τὸν ἱερέα, ἐπὶ τὰς θύρας τῆς σκηνῆς τοῦ μαρτυρίου.
Καὶ ποιήσει ὁ ἱερεὺς μίαν περὶ ἁμαρτίας, καὶ μίαν εἰς ὁλοκαύ- 11
τωμα, καὶ ἐξιλάσεται περὶ αὐτοῦ ὁ ἱερεὺς περὶ ὧν ἥμαρτε περὶ
τῆς ψυχῆς, καὶ ἁγιάσει τὴν κεφαλὴν αὐτοῦ ἐν ἐκείνῃ τῇ ἡμέρᾳ,
ᾗ ἡγίασε Κυρίῳ (πάσας) τὰς ἡμέρας τῆς εὐχῆς αὐτοῦ, καὶ προ- 12
σάξει ἀμνὸν ἐνιαύσιον εἰς πλημμέλειαν· καὶ αἱ ἡμέραι αἱ πρότε-
ρον ἄλογοι ἔσονται, ὅτι ἐμιάνθη κεφαλὴ εὐχῆς αὐτοῦ. Καὶ οὗτος 13
ὁ νόμος τοῦ εὐξαμένου· ᾗ ἂν ἡμέρᾳ πληρώσῃ ἡμέρας εὐχῆς αὐ-
τοῦ, προσάξει αὐτὸν παρὰ τὰς θύρας τῆς σκηνῆς τοῦ μαρτυρίου·
καὶ προσάξει τὸ δῶρον αὐτοῦ Κυρίῳ ἀμνὸν ἐνιαύσιον ἄμωμον ἕνα 14
εἰς ὁλοκαύτωμα, καὶ ἀμνάδα ἐνιαυσίαν ἄμωμον μίαν εἰς ἁμαρ-
τίαν, καὶ κριὸν ἕνα ἄμωμον εἰς σωτήριον, καὶ κανοῦν ἀζύμων 15
σεμιδάλεως, ἄρτους ἀναπεποιημένους ἐν ἐλαίῳ, καὶ λάγανα ἀ-
ζυμα κεχρισμένα ἐν ἐλαίῳ, καὶ θυσίαν αὐτῶν, καὶ σπονδὴν αὐ-
τῶν. Καὶ προσάξει ὁ ἱερεὺς ἔναντι Κυρίου, καὶ ποιήσει τὸ περὶ 16
ἁμαρτίας αὐτοῦ, καὶ τὸ ὁλοκαύτωμα αὐτοῦ, καὶ τὸν κριὸν ποιή- 17
σει θυσίαν σωτηρίου Κυρίῳ ἐπὶ τὸ κανοῦν τῶν ἀζύμων, καὶ ποιή-
σει ὁ ἱερεὺς τὴν θυσίαν αὐτοῦ, καὶ τὴν σπονδὴν αὐτοῦ. Καὶ ξυ- 18
ρήσεται ὁ ηὐγμένος παρὰ τὰς θύρας τῆς σκηνῆς τοῦ μαρτυρίου
τὴν κεφαλὴν τῆς εὐχῆς αὐτοῦ, καὶ ἐπιθήσει τὰς τρίχας τῆς κε-
φαλῆς εὐχῆς αὐτοῦ, καὶ θήσει ἐπὶ τὸ πῦρ, ὃ ἐστιν ὑπὸ τὴν
θυσίαν τοῦ σωτηρίου. Καὶ λήψεται ὁ ἱερεὺς τὸν βραχίονα ἑφθὸν 19
ἀπὸ τοῦ κριοῦ, καὶ ἄρτον ἄζυμον ἕνα ἀπὸ τοῦ κανοῦ, καὶ λάγα-
νον ἄζυμον ἕν, καὶ ἐπιθήσει ἐπὶ τὰς χεῖρας τοῦ ηὐγμένου, μετὰ
16*