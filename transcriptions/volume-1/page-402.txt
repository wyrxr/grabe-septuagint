ΚΕΦ. Ζʹ. Ηʹ. ΙΗΣΟΥΣ ΝΑΥΗ 387
ἦχθη δῆμος ὁ Ζαριεὶ κατ᾽ ἄνδρας, καὶ ἀνεδείχθη ὁ Ζαβδί. Καὶ 18
προσήχθη ὁ οἶκος αὐτοῦ κατ᾽ ἄνδρα, καὶ ἐνεδείχθη Ἄχαν υἱὸς
Ζαμβρὶ υἱοῦ Ζαρὰ ἀπὸ φυλῆς Ἰούδα. Καὶ εἶπεν Ἰησοῦς τῷ Ἄχαν 19
υἱέ μου, δὸς δὴ δόξαν σήμερον τῷ Κυρίῳ Θεῷ Ἰσραήλ, καὶ δὸς
αὐτῷ τὴν ἐξομολόγησιν, καὶ ἀνάγγειλόν μοι τί ἐποίησας, καὶ μὴ
κρύψῃς ἀπ᾽ ἐμοῦ. Καὶ ἀπεκρίθη Ἄχαν τῷ Ἰησοῖ, καὶ εἶπεν ἀλη- 20
θῶς ἐγὼ ἥμαρτον ἐναντίον Κυρίου Θεοῦ Ἰσραήλ· οὕτως καὶ οὗ-
τως ἐποίησα· ἴδον ἐν τῇ προνομῇ ψιλὴν ποικίλην μίαν καλήν, καὶ 21
διακόσια δίδραχμα ἀργυρίου, καὶ γλῶσσαν μίαν χρυσῆν, πεντήκον-
τα διδράχμων ὁλκὴ αὐτῆς· καὶ ἐνθυμηθεὶς αὐτῶν, ἔλαβον αὐτά·
καὶ ἰδοὺ αὐτὰ ἐγκέκρυπται ἐν τῇ γῇ ἐν τῇ σκηνῇ μου, καὶ τὸ ἀρ-
γύριον κέκρυπται ὑποκάτω αὐτῶν. Καὶ ἀπέστειλεν Ἰησοῦς ἀγγέ- 22
λους, καὶ ἔδραμον εἰς τὴν σκηνὴν εἰς τὴν παρεμβολήν· καὶ ταῦ-
τα ἦν κεκρυμμένα εἰς τὴν σκηνὴν αὐτοῦ, καὶ τὸ ἀργύριον ὑποκά-
τω αὐτῶν. Καὶ ἐξήνεγκαν αὐτὰ ἐκ τῆς σκηνῆς, καὶ ἤνεγκαν αὐ- 23
τὰ πρὸς Ἰησοῦν καὶ πρὸς πάντας τοὺς πρεσβυτέρους Ἰσραήλ, καὶ
ἔθηκαν αὐτὰ ἔναντι Κυρίου. Καὶ ἔλαβεν Ἰησοῦς τὸν Ἄχαν υἱὸν 24
Ζαρὰ, καὶ ἀνήγαγεν αὐτὸν εἰς φάραγγα Ἀχώρ, καὶ τοὺς υἱοὺς
αὐτοῦ, καὶ τὰς θυγατέρας αὐτοῦ, καὶ τοὺς μόσχους αὐτοῦ, καὶ
τὰ ὑποζύγια αὐτοῦ, καὶ πάντα τὰ πρόβατα αὐτοῦ, καὶ τὴν σκη-
νὴν αὐτοῦ, καὶ πάντα τὰ ὑπάρχοντα αὐτοῦ, καὶ πᾶς Ἰσραὴλ μετ᾽
αὐτοῦ· καὶ ἀνήγαγεν αὐτὸν εἰς Ἐμὲκ Ἀχώρ. Καὶ εἶπεν Ἰησοῦς· 25
τί ὠλέθρευσας ἡμᾶς; ἐξολοθρεύσαί σε Κύριος, καθὰ καὶ σήμερον.
Καὶ ἐλιθοβόλησαν αὐτὸν πᾶς Ἰσραὴλ ἐν λίθοις, καὶ κατέκαυσαν
αὐτὰ ἐν πυρί, καὶ ἐλιθοβόλησαν αὐτοὺς ἐν λίθοις. Καὶ ἐπέστησαν 26
αὐτῷ σωρὸν λίθων μέγαν ἕως τῆς ἡμέρας ταύτης· καὶ ἐπαύσατο
Κύριος τοῦ θυμοῦ τῆς ὀργῆς αὐτοῦ· διὰ τοῦτο ἐπωνόμασεν αὐτὸ
Ἐμὲκ Ἀχώρ ἕως τῆς ἡμέρας ταύτης.

ΚΕΦ. Ηʹ. VIII.

ΚΑΙ εἶπε Κύριος πρὸς Ἰησοῦν· μὴ φοβηθῇς, μηδὲ δειλιάσῃς· 1
λάβε μετὰ σεαυτοῦ πάντας τοὺς ἄνδρας τοὺς πολεμιστάς, καὶ
ἀναστὰς ἀνάβηθι εἰς Γαΐ· ἰδοὺ δέδωκα εἰς τὰς χεῖράς σου τὸν βα-
σιλέα Γαΐ, καὶ τὸν λαὸν αὐτοῦ, καὶ τὴν πόλιν αὐτοῦ, καὶ τὴν γῆν
αὐτοῦ. Καὶ ποιήσεις τῇ Γαΐ καὶ τῷ βασιλεῖ αὐτῆς, ὃν τρόπον ἐ- 2
25*