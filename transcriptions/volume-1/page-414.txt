ΚΕΦ. ΙΒ΄. ΙΓ΄.      Ι Η Σ Ο Υ Σ Ν Α Υ Η           399
ρους τοῦ ᾿Αλὲκ, ἀναβαινόντων εἰς Σπειρὰ καί ἔδωκεν αὐτὴν ᾿Ιη-
σοῦς ταῖς φυλαῖς ᾿Ισραὴλ κληρονομίαν κατὰ κλῆρον αὐτῶν, ἐν τῷ 8
ὄρει, καὶ ἐν τῷ πεδίῳ, καὶ ἐν ᾿Αραβὰ, καὶ ἐν ᾿Ασδὼθ, καὶ ἐν
τῇ ἐρήμῳ, καὶ ἐν Ναγὲβ, τὸν Χετταῖον, καὶ τὸν ᾿Αμορραῖον, καὶ
τὸν Χαναναῖον, καὶ τὸν Φερεζαῖον, καὶ τὸν Εὐαῖον, καὶ τὸν ᾿Ιε-
βουσαῖον· τὸν βασιλέα ᾿Ιεριχὼ ἕνα, καὶ τὸν βασιλέα τῆς Γαῒ, ἤ 9
ἐστι πλησίον Βαιθὴλ, ἕνα, βασιλέα ῾Ιερουσαλὴμ ἕνα, βασιλέα Χε- 10
βρὼν ἕνα, 11 βασιλέα ᾿Ιεριμοὺθ ἕνα, βασιλέα Λαχεὶς ἕνα, βασιλέα 12
᾿Εγλὼν ἕνα, βασιλέα Γαζὲρ ἕνα, βασιλέα Δαβεὶρ ἕνα, βασιλέα 13
Γαδὲρ ἕνα, 14 βασιλέα ῾Ερμὰ ἕνα, βασιλέα ᾿Αδὲρ ἕνα, βασιλέα Λε- 15
βνὰ ἕνα, βασιλέα ᾿Οδολλὰμ ἕνα, βασιλέα Μακηδὰ ἕνα, βασιλέα 16
Βαιθὴλ ἕνα, 17 βασιλέα Θαφφοῦ ἕνα, βασιλέα ᾿Οφὲρ ἕνα, βασιλέα 18
᾿Αφὲκ ἕνα, βασιλέα Λεσφαρὶν ἕνα, βασιλέα Μαρὼν ἕνα, βασιλέα 19
᾿Ασὼρ ἕνα, βασιλέα Συμεὼν (βασιλέα Φασγὰ, βασιλέα) Μαρὼν 20
ἕνα, βασιλέα ᾿Αγσὰφ ἕνα, βασιλέα Θανὰχ ἕνα, βασιλέα Μαγεδ- 21
δὼν ἕνα, βασιλέα Κεδὲς ἕνα, βασιλέα ᾿Ιεκοναὰμ τοῦ Χερμὴλ ἕνα, 22
βασιλέα Δὼρ τοῦ Ναφεδδὼρ ἕνα, βασιλέα Γωεὶμ τῆς Γελγὲλ ἕνα, 23
βασιλέα Θερσὰ ἕνα. Πάντες οὗτοι βασιλεῖς τριάκοντα καὶ εἷς.          24

                     ΚΕΦ. ΙΓ΄. ΧΙΙΙ.

ΚΑΙ ᾿Ιησοῦς πρεσβύτερος προβεβηκὼς τῶν ἡμερῶν. Καὶ εἶπε 1
Κύριος πρὸς ᾿Ιησοῦν· σὺ γεγήρακας, προβεβηκὼς τῶν ἡμερῶν, καὶ
ἡ γῆ ὑπολέλειπται πολλὴ σφόδρα εἰς κληρονομίαν. Καὶ αὕτη ἡ γῆ 2
ἡ καταλελειμμένη· πάντα ὅρια Φυλιστιεὶμ καὶ πᾶς ὁ Γεσουρί, καὶ
ὁ Χαναναῖος· ἀπὸ τῆς ἀοικήτου τῆς κατὰ πρόσωπον Αἰγύπτου 3
ἕως τῶν ὁρίων ᾿Ακκαρὼν ἐξ εὐωνύμων τῶν Χαναναίων προσολο-
γίζεται ταῖς πέντε σατραπείαις τῶν Φυλιστιεὶμ, τῷ Γαζαίῳ, καὶ
τῷ ᾿Αζωτίῳ, καὶ τῷ ᾿Ασκαλωνίτῃ, καὶ τῷ Γεβθαίῳ, καὶ τῷ ᾿Ακ-
καρωνίτῃ, καὶ τῷ Εὐαίῳ· ἐκ Θιμὰν καὶ πάσῃ τῇ γῇ Χαναὰν 4
ἐναντίον Γάζης, καὶ οἱ Σιδώνιοι ἕως ᾿Αφεκὰ ἕως τῶν ὁρίων τῶν
᾿Αμορραίων· καὶ πᾶσαν τὴν γῆν Γαβλὶ Φυλιστιεὶμ, καὶ πάντα 5
τὸν Λίβανον ἀπ᾿ ἀνατολῶν ἡλίου ἀπὸ Βαλγαδὰ ὑπὸ τὸ ὄρος τὸ
᾿Αερμὼν ἕως τῆς εἰσόδου Αἱμάθ· πᾶς δ κατοιϰῶν τὴν ὀρεινὴν 6
ἀπὸ τοῦ Λιβάνου ἕως τῆς Μασερ εφωθ-μαΐμ, πάντας τοὺς Σιδωνίους,
ἐγὼ αὐτοὺς ἐξολοθρεύσω ἀπὸ προσώπου υἱῶν ᾿Ισραήλ· ἀλλὰ