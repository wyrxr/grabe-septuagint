366 ΔΕΥΤΕΡΟΝΟΜΙΟΝ ΚΕΦ. Λ'. ΛΑ´.
αὐτοῦ τὰς γεγραμμένας ἐν τῷ βιβλίῳ τοῦ νόμου τούτου, ἐὰν ἐ-
πιστραφῇς ἐπὶ Κύριον τὸν Θεόν σου ἐξ ὅλης τῆς καρδίας σου καὶ
11 ἐξ ὅλης τῆς ψυχῆς σου. Ὅτι ἡ ἐντολὴ αὕτη ἣν ἐγὼ ἐντέλλομαι
   σοι σήμερον, οὐχ ὑπέρογκός ἐστιν, οὐδὲ μακρὰν ἀπὸ σοῦ ἐστιν·
12 οὐκ ἐν τῷ οὐρανῷ (ἄνω) ἐστί, λέγων· τίς ἀναβήσεται ἡμῖν εἰς
   τὸν οὐρανόν, καὶ λήψεται ἡμῖν αὐτήν, καὶ ἀκούσαντες αὐτήν, ποιή-
13 σομεν αὐτήν ; οὐδὲ πέραν τῆς θαλάσσης ἐστί, λέγων· τίς διαπε-
   ράσει ἡμῖν εἰς τὸ πέραν τῆς θαλάσσης, καὶ λήψεται ἡμῖν αὐτήν,
14 καὶ ἀκούσαντες αὐτήν, ποιήσομεν αὐτήν ; ἐγγύς σου ἐστι τὸ ῥῆ-
   μα σφόδρα ἐν τῷ στόματί σου, καὶ ἐν τῇ καρδίᾳ σου, καὶ ἐν
15 ταῖς χερσί σου, ποιεῖν αὐτό. Ἰδοὺ δέδωκα πρὸ προσώπου σου σή-
16 μερον τὴν ζωὴν καὶ τὸν θάνατον, τὸ ἀγαθὸν καὶ τὸ κακόν. Ἐὰν
   δὲ εἰσακούσητε τὰς ἐντολὰς Κυρίου τοῦ Θεοῦ ὑμῶν ὅσας * ἐγὼ
   ἐντέλλομαι σοι σήμερον, ἀγαπᾶν Κύριον τὸν Θεόν σου, πορεύεσθαι
   ἐν πάσαις ταῖς ὁδοῖς αὐτοῦ, καὶ φυλάσσειν τὰς ἐντολὰς αὐτοῦ,
   καὶ τὰ δικαιώματα αὐτοῦ, καὶ τὰς κρίσεις αὐτοῦ, καὶ ζήσεσθε,
   καὶ πολλοὶ ἔσεσθε, καὶ εὐλογήσει σε Κύριος ὁ Θεός σου ἐν πάσῃ
17 τῇ γῇ, εἰς ἣν σὺ εἰσπορεύῃ ἐκεῖ, κληρονομῆσαι αὐτήν. Καὶ ἐὰν
   μεταστῇ ἡ καρδία σου, καὶ μὴ εἰσακούσῃς, καὶ πλανηθεὶς προ-
18 σκυνήσῃς θεοῖς ἑτέροις, καὶ λατρεύσῃς αὐτοῖς, ἀναγγέλλω σοι σή-
   μερον, ὅτι ἀπωλείᾳ ἀπολεῖσθε, καὶ οὐ μὴ πολυήμεροι γένησθε ἐπὶ
   τῆς γῆς, ἧς Κύριος ὁ Θεός σου δίδωσί σοι, εἰς ἣν ὑμεῖς δια-
19 βαίνετε τὸν Ἰορδάνην εἰσελθεῖν ἐκεῖ, κληρονομῆσαι αὐτήν. Διαμαρ-
   τύρομαι ὑμῖν σήμερον τόν τε οὐρανὸν καὶ τὴν γῆν· τὴν ζωὴν καὶ
   τὸν θάνατον δέδωκα πρὸ προσώπου ὑμῶν, τὴν εὐλογίαν καὶ τὴν
   κατάραν· καὶ ἔκλεξαι τὴν ζωήν, ἵνα ζῇς σὺ καὶ τὸ σπέρμα σου,
20 ἀγαπᾷν Κύριον τὸν Θεόν σου, εἰσακούειν τῆς φωνῆς αὐτοῦ, καὶ
   ἔχεσθαι αὐτοῦ· ὅτι τοῦτο ἡ ζωή σου καὶ ἡ μακρότης τῶν ἡμερῶν
   σου, κατοικεῖν σε ἐπὶ τῆς γῆς, ἧς ὤμοσε Κύριος τοῖς πατράσι
   σου, Ἀβραὰμ καὶ Ἰσαὰκ καὶ Ἰακώβ, δοῦναι αὐτοῖς.

ΚΕΦ. ΛΑ´. ΧΧΧΙ.

1 ΚΑΙ συνετέλεσε Μωυσῆς λαλῶν πάντας τοὺς λόγους τούτους
2 πρὸς πάντας υἱοὺς Ἰσραήλ, καὶ εἶπε πρὸς αὐτούς· ἑκατὸν καὶ
   εἴκοσι ἐτῶν ἐγώ εἰμι σήμερον· οὐ δυνήσομαι ἔτι εἰσπορεύεσθαι ἢ