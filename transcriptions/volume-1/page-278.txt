ΚΕΦ. ΙΕ΄. Α Ρ Ι Θ Μ Ο Ι 263
πάσῃ συναγωγῇ υἱῶν Ἰσραήλ, καὶ τῷ προσηλύτῳ (καὶ) τῷ προσ-
πορευομένῳ πρὸς ὑμᾶς, ὅτι παντὶ τῷ λαῷ ἀκουσίον. Ἐὰν δὲ ψυ- 27
χὴ μία ἁμάρτῃ ἀκουσίως, · προσάξει αἶγα μίαν ἐνιαυσίαν περὶ
ἁμαρτίας· καὶ ἐξιλάσεται ὁ ἱερεὺς περὶ τῆς ψυχῆς τῆς ἀκουσια- 28
σθείσης καὶ ἁμαρτούσης ἀκουσίως ἔναντι Κυρίου, ἐξιλάσασθαι πε-
ρὶ αὐτοῦ, καὶ ἀφεθήσεται αὐτῷ. Τῷ ἐγχωρίῳ ἐν υἱοῖς Ἰσραήλ, καὶ 29
τῷ προσηλύτῳ τῷ προσκειμένῳ ἐν αὐτοῖς, νόμος εἷς ἔσται αὐ-
τοῖς, ὃς ἂν ποιήσῃ ἀκουσίως. Καὶ ψυχὴ ἥτις ποιήσει ἐν χειρὶ 30
ὑπερηφανίας ἀπὸ τῶν αὐτοχθόνων ἢ ἀπὸ τῶν προσηλύτων, τὸν Θεὸν
οὗτος παροξύνει, καὶ ἐξολοθρευθήσεται ἡ ψυχὴ ἐκείνη ἐκ μέσου
τοῦ λαοῦ αὐτῆς· ὅτι τὸ ῥῆμα Κυρίου ἐφαύλισε, καὶ τὰς ἐντολὰς 31
αὐτοῦ διεσκέδασεν, ἐκτριψεῖ ἐκτριβήσεται ἡ ψυχὴ ἐκείνη· ἡ ἁμαρτία
αὐτῆς ἐν αὐτῇ. Καὶ ἦσαν οἱ υἱοὶ Ἰσραὴλ ἐν τῇ ἐρήμῳ, καὶ εὗ- 32
ρον ἄνδρα συλλέγοντα ξύλα ἐν τῇ ἡμέρᾳ τοῦ σαββάτου· καὶ προσ- 33
ήγαγον αὐτὸν οἱ εὑρόντες αὐτὸν συλλέγοντα τὰ ξύλα πρὸς Μωυ-
σῆν καὶ Ἀαρών, καὶ πρὸς πᾶσαν συναγωγὴν υἱῶν Ἰσραήλ, καὶ 34
ἀπέθεντο αὐτὸν εἰς φυλακήν· οὐ γὰρ συνέκριναν, τί ποιήσωσιν αὐ-
τῷ. Καὶ ἐλάλησε Κύριος πρὸς Μωυσῆν, λέγων· θανάτῳ θανατοῦ- 35
σθω ὁ ἄνθρωπος, λιθοβολήσατε αὐτὸν λίθοις πᾶσα ἡ συναγωγὴ ἔξω
τῆς παρεμβολῆς. Καὶ ἐξήγαγον αὐτὸν πᾶσα ἡ συναγωγὴ ἔξω 36
τῆς παρεμβολῆς, καὶ ἐλιθοβόλησαν αὐτὸν πᾶσα ἡ συναγωγὴ ἐν λί-
θοις (ἔξω τῆς παρεμβολῆς), καὶ ἀπέθανε, καθὰ ἐλάλησε Κύριος
πρὸς Μωυσῆν. 37 Καὶ εἶπε Κύριος πρὸς Μωυσῆν, λέγων· λάλησον 38
τοῖς υἱοῖς Ἰσραήλ, καὶ ἐρεῖς πρὸς αὐτούς· καὶ ποιησάτωσαν ἑαυ-
τοῖς κράσπεδα ἐπὶ τὰ πτερύγια τῶν ἱματίων αὐτῶν εἰς τὰς γε-
νεὰς αὐτῶν, καὶ ἐπιθήσετε ἐπὶ τὰ κράσπεδα τῶν πτερυγίων κλῶ-
σμα ὑακίνθινον· καὶ ἔσται ὑμῖν ἐν τοῖς κρασπέδοις, καὶ ὄψεσθε αὐτὰ 39
καὶ μνησθήσεσθε πασῶν τῶν ἐντολῶν Κυρίου, καὶ ποιήσητε αὐτὰς
καὶ οὐ διαστραφήσεσθε ὀπίσω τῶν διανοιῶν ὑμῶν, καὶ ὀπίσω
τῶν ὀφθαλμῶν ὑμῶν, ἐν οἷς ὑμεῖς ἐκπορνεύετε ὀπίσω αὐτῶν· ὅπως 40
ἂν μνησθῆτε, καὶ ποιήσητε πάσας τὰς ἐντολάς μου, καὶ ἔσεσθε
ἅγιοι τῷ Θεῷ ὑμῶν. Ἐγὼ Κύριος ὁ Θεὸς ὑμῶν, ὁ ἐξαγαγὼν 41
ὑμᾶς ἐκ γῆς Αἰγύπτου, εἶναι ὑμῖν Θεός· ἐγὼ Κύριος ὁ Θεὸς
ὑμῶν.