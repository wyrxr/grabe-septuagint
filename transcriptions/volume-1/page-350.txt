ΚΕΦ. ΙΓ´ ΔΕΥΤΕΡΟΝΟΜΙΟΝ 335
Ἐδοὺ ἧς ἐνετείλατό σοι Κύριος ὁ Θεός σου, πορεύεσθαι ἐν αὐτῇ·
καὶ ἀφανιεῖτε τὸν πονηρὸν ἐξ ὑμῶν αὐτῶν. Ἐὰν δὲ παρακαλέσῃ 6
σε ὁ ἀδελφός σου ἐκ πατρός σου ἢ ἐκ μητρός σου, ἢ ὁ υἱός σου,
ἢ ἡ θυγάτηρ σου, ἢ ἡ γυνή σου ἡ ἐν κόλπῳ σου, ἢ ὁ φίλος σου
ὁ ἴσος τῇ ψυχῇ σου, λάθρα λέγων· πορευθῶμεν καὶ λατρεύσωμεν
θεοῖς ἑτέροις, οἷς οὐκ ᾔδεις σὺ καὶ οἱ πατέρες σου, ἀπὸ τῶν 7
θεῶν τῶν ἐθνῶν τῶν περὶ κύκλῳ ὑμῶν, τῶν ἐγγιζόντων σοι ἢ
τῶν μακρὰν ἀπὸ σοῦ, ἀπ’ ἄκρου τῆς γῆς ἕως ἄκρου τῆς γῆς,
οὐ συνθελήσεις αὐτῷ, καὶ οὐκ εἰσακούσῃ αὐτοῦ, καὶ οὐ φείσεται 8
ὁ ὀφθαλμός σου ἐπ’ αὐτῷ, καὶ οὐκ ἐπιποθήσεις ἐπ’ αὐτῷ, οὐδὲ
μὴ σκεπάσῃς ἐπ’ αὐτόν· ἀναγγέλλων ἀναγγελεῖς περὶ αὐτοῦ, καὶ 9
ἡ χείρ σου ἔσται ἐπ’ αὐτῷ ἐν πρώτοις, ἀποκτεῖναι αὐτόν, καὶ
αἱ χεῖρες παντὸς τοῦ λαοῦ ἐπ’ ἐσχάτῳ· καὶ λιθοβολήσουσιν αὐτὸν 10
ἐν λίθοις, καὶ ἀποθανεῖται, ὅτι ἐζήτησεν ἀποστῆσαί σε ἀπὸ Κυ-
ρίου τοῦ Θεοῦ σου, τοῦ ἐξαγαγόντος σε ἐκ γῆς Αἰγύπτου, ἐξ
οἴκου δουλείας· καὶ πᾶς Ἰσραὴλ ἀκούσας φοβηθήσεται, καὶ οὐ 11
προσθήσουσιν ἔτι ποιῆσαι κατὰ τὸ πονηρὸν ῥῆμα τοῦτο ἐν ὑμῖν.
Ἐὰν δὲ ἀκούσῃς ἐν μιᾷ τῶν πόλεών σου, ὧν Κύριος ὁ Θεός σου 12
δίδωσί σοι, κατοικεῖν ἐκεῖ, λεγόντων· ἐξῆλθον ἄνδρες παράνομοι 13
ἐξ ὑμῶν, καὶ ἀπέστησαν πάντας τοὺς κατοικοῦντας τὴν πόλιν αὐ-
τῶν, λέγοντες· πορευθῶμεν, καὶ λατρεύσωμεν θεοῖς ἑτέροις οἷς οὐκ
ᾔδειτε, καὶ ἐξετάσεις καὶ ἐρωτήσεις καὶ ἐξερευνήσεις σφόδρα, καὶ 14
ἰδοὺ ἀληθὴς σαφῶς ὁ λόγος, γεγένηται τὸ βδέλυγμα τοῦτο ἐν ὑμῖν,
ἀνελὼν ἀνελεῖς πάντας τοὺς κατοικοῦντας ἐν τῇ πόλει ἐκείνῃ ἐν φόνῳ 15
μαχαίρας· ἀναθέματι ἀναθεματιεῖτε αὐτήν, καὶ πάντα τὰ ἐν αὐτῇ, καὶ
τὰ κτήνη αὐτῆς, ἐν στόματι μαχαίρας· καὶ πάντα τὰ σκῦλα αὐτῆς συνά- 16
ξεις εἰς τὰς διόδους αὐτῆς, καὶ ἐμπρήσεις τὴν πόλην ἐν πυρί, καὶ
πάντα τὰ σκῦλα αὐτῆς πανδημεὶ ἔναντι Κυρίου τοῦ Θεοῦ σου· καὶ
ἔσται ἀοίκητος εἰς τὸν αἰῶνα, οὐκ ἀνοικοδομηθήσεται ἔτι. Οὐ προσκολ- 17
ληθήσεται οὐδὲν ἀπὸ τοῦ ἀναθέματος ἐν τῇ χειρί σου, ἵνα ἀποστρα-
φῇ Κύριος ἀπὸ θυμοῦ τῆς ὀργῆς αὐτοῦ· καὶ δώσει σοι ἔλεος, καὶ
πληθυνεῖ σε, καὶ ἐλεήσει σε, (καὶ πληθήσῃ, καθὼς ἐλάλησέ σοι)
ὃν τρόπον ὤμοσε Κύριος τοῖς πατράσι σου, ἐὰν (δὲ) εἰσακούσῃς τῆς
φωνῆς Κυρίου τοῦ Θεοῦ σου φυλάσσειν πάσας τὰς ἐντολὰς αὐτοῦ, 18
ἃς ἐγὼ ἐντέλλομαί σοι σήμερον, ποιεῖν τὸ καλὸν καὶ τὸ ἀρεστὸν ἔναντι
Κυρίου τοῦ Θεοῦ σου.
.