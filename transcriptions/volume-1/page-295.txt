280 ΑΡΙΘΜΟΙ ΚΕΦ. ΚΓʹ. ΚΔʹ.
στῆθι ἐπὶ τῆς θυσίας σου, ἐγὼ δὲ πορεύσομαι ἐπερωτῆσαι τὸν Θεόν.
16 Καὶ συνήντησεν ὁ Θεὸς τῷ Βαλαάμ, καὶ ἐνέβαλε ῥῆμα εἰς τὸ
στόμα αὐτοῦ, καὶ εἶπεν· ἀποστράφητι πρὸς Βαλάκ, καὶ τάδε
17 λαλήσεις. Καὶ ἀπεστράφη πρὸς αὐτόν· καὶ ὁ δὲ ἐφειστήκει ἐπὶ
τῆς ὁλοκαυτώσεως αὐτοῦ, καὶ πάντες οἱ ἄρχοντες Μωὰβ μετ᾿ αὐτοῦ.
18 Καὶ εἶπεν αὐτῷ Βαλάκ· τί ἐλάλησε Κύριος; Καὶ ἀναλαβὼν τὴν
παραβολὴν αὐτοῦ, εἶπεν· ἀνάστηθι Βαλάκ καὶ ἄκουε, ἐνώτισαι
19 μάρτυς υἱὸς Σεπφώρ. Οὐχ ὡς ἄνθρωπος ὁ Θεὸς διαρτηθῆναι, οὐδὲ
ὡς υἱὸς ἀνθρώπου ἀπειληθῆναι· αὐτὸς εἴπας, οὐχὶ ποιήσει; λα-
20 λήσει, καὶ οὐχὶ ἐμμενεῖ; Ἰδοὺ εὐλογεῖν παρείλημμαι· εὐλογήσω,
21 καὶ οὐ μὴ ἀποστρέψω. Οὐκ ἔσται μόχθος ἐν Ἰακώβ, οὐδὲ ὀρ-
θήσεται πόνος ἐν Ἰσραήλ· Κύριος ὁ Θεὸς αὐτοῦ μετ᾿ αὐτοῦ, τὰ
22 δὲ ἔνδοξα ἀρχόντων ἐν αὐτῷ. Ὁ Θεὸς ὁ ἐξαγαγὼν αὐτὸν ἐξ Αἰ-
23 γύπτου, ὡς δόξα μονοκέρωτος αὐτῷ· οὐ γὰρ ἔστιν οἰωνισμὸς ἐν
Ἰακώβ, οὐδὲ μαντεία ἐν Ἰσραήλ· κατὰ καιρὸν ῥηθήσεται Ἰα-
24 κὼβ καὶ τῷ Ἰσραήλ, τί ἐπιτελέσει ὁ Θεός. Ἰδοὺ λαὸς ὡς σκύ-
μνος ἀναστήσεται, καὶ ὡς λέων γαυριωθήσεται· οὐ κοιμηθήσεται
25 ἕως φάγῃ θήραν, καὶ αἷμα τραυματιῶν πίεται. Καὶ εἶπε Βαλάκ
πρὸς Βαλαάμ· οὔτε κατάραις κατάρασαι μοι αὐτόν, οὔτε εὐλογῶν
26 μὴ εὐλογήσῃς αὐτόν. Ἀποκριθεὶς δὲ Βαλαάμ, εἶπε τῷ Βαλάκ·
οὐκ ἐλάλησά σοι, λέγων· τὸ ῥῆμα ὃ ἐὰν λαλήσῃ ὁ Θεός, τοῦτο
27 ποιήσω; Καὶ εἶπε Βαλάκ πρὸς Βαλαάμ· δεῦρο, παραλάβω σε εἰς
τόπον ἄλλον, εἰ ἀρέσει τῷ Θεῷ, καὶ κατάρασαί μοι αὐτὸν ἐκεῖθεν.
28 Καὶ παρέλαβε Βαλάκ τὸν Βαλαὰμ ἐπὶ τὴν κορυφὴν τοῦ Φογώρ,
29 τὸ παρατεῖνον εἰς τὴν ἔρημον. Καὶ εἶπε Βαλαὰμ πρὸς Βαλάκ·
οἰκοδόμησόν μοι ὧδε ἑπτὰ βωμούς, καὶ ἑτοίμασόν μοι ὧδε ἑπτὰ
30 μόσχους, καὶ ἑπτὰ κριούς. Καὶ ἐποίησε Βαλάκ, καθάπερ εἶπεν
αὐτῷ Βαλαάμ· καὶ ἀνήνεγκε μόσχον καὶ κριὸν ἐπὶ τὸν βωμόν.

ΚΕΦ. ΚΔʹ. XXIV.

1 Καὶ ἰδὼν Βαλαὰμ ὅτι καλὸν ἔστιν ἐναντίον Κυρίου εὐλογεῖν
τὸν Ἰσραήλ, οὐκ ἐπορεύθη κατὰ τὸ εἰωθὸς εἰς συνάντησιν τοῖς οἰω-
2 νοῖς, καὶ ἀπέστρεψε τὸ πρόσωπον αὐτοῦ εἰς τὴν ἔρημον. Καὶ ἐξ-
άρας Βαλαὰμ τοὺς ὀφθαλμοὺς αὐτοῦ, καθορᾷ τὸν Ἰσραὴλ ἐστρα-
τοπεδευκότα κατὰ φυλάς· καὶ ἐγένετο ἐπ᾿ αὐτῷ πνεῦμα Θεοῦ.