ΚΕΦ. ΚΑ΄. ΚΒ΄. ΓΕΝΕΣΙΣ 33
στῆθι, (καὶ) λάβε τὸ παιδίον, καὶ κράτησον τῇ χειρί σου αὐτό· εἰς
γὰρ ἔθνος μέγα ποιήσω αὐτόν. Καὶ ἀνέῳξεν ὁ Θεὸς τοὺς ὀφθαλ- 19
μοὺς αὐτῆς, καὶ εἶδε φρέαρ ὕδατος ζῶντος· καὶ ἐπορεύθη, καὶ ἔ-
πλησε τὸν ἀσκὸν ὕδατος, καὶ ἐπότισε τὸ παιδίον. Καὶ ἦν ὁ Θεὸς 20
μετὰ τοῦ παιδίου, καὶ ηὐξήθη, καὶ κατώκησεν ἐν τῇ ἐρήμῳ· ἐγέ-
νετο δὲ τοξότης. Καὶ κατώκησεν ἐν τῇ ἐρήμῳ τῇ Φαράν· καὶ 21
ἔλαβεν αὐτῷ ἡ μήτηρ γυναῖκα ἐκ γῆς Αἰγύπτου. Ἐγένετο δὲ ἐν 22
τῷ καιρῷ ἐκείνῳ, καὶ εἶπεν Ἀβιμέλεχ, καὶ Ὀχοζὰθ ὁ νυμφα-
γωγὸς αὐτοῦ, καὶ Φιχὸλ ὁ ἀρχιστράτηγος τῆς δυνάμεως αὐτοῦ
πρὸς Ἀβραάμ, λέγων· ὁ Θεὸς μετὰ σοῦ ἐν πᾶσιν, οἷς ἐὰν ποιῇς·
νῦν οὖν ὄμοσόν μοι τὸν Θεόν, μὴ ἀδικήσειν με, μηδὲ τὸ σπέρμα 23
μου, μηδὲ τὸ ὄνομά μου· ἀλλὰ κατὰ τὴν δικαιοσύνην ἣν ἐποίησα
μετὰ σοῦ, ποιήσεις μετ’ ἐμοῦ, καὶ τῇ γῇ ᾗ σὺ παρῴκησας ἐν αὐ-
τῇ. 24 Καὶ εἶπεν Ἀβραάμ· ἐγὼ ὀμοῦμαι. Καὶ ἤλεγξεν Ἀβραὰμ 25
τὸν Ἀβιμέλεχ περὶ τῶν φρεάτων τοῦ ὕδατος, ὧν ἀφείλαντο οἱ παῖ-
δες τοῦ Ἀβιμέλεχ. Καὶ εἶπεν (αὐτῷ) Ἀβιμέλεχ· οὐκ ἔγνων τίς 26
ἐποίησε τὸ πρᾶγμα τοῦτο· οὐδὲ σύ μοι ἀπήγγειλας, οὐδὲ ἐγὼ ἤ-
κουσα, ἀλλὰ σήμερον. Καὶ ἔλαβεν Ἀβραὰμ πρόβατα καὶ μόσχους, 27
καὶ ἔδωκε τῷ Ἀβιμέλεχ· καὶ διέθεντο ἀμφότεροι διαθήκην. Καὶ 28
ἔστησεν Ἀβραὰμ ἑπτὰ ἀμνάδας προβάτων μόνας. Καὶ εἶπεν Ἀβι- 29
μέλεχ τῷ Ἀβραάμ· τί εἰσιν αἱ ἑπτὰ ἀμνάδες τῶν προβάτων τού-
των, ἃς ἔστησας μόνας; Καὶ εἶπεν Ἀβραάμ· ὅτι τὰς ἑπτὰ ἀ- 30
μνάδας ταύτας λήψῃ παρ’ ἐμοῦ, ἵνα ὦσί μοι εἰς μαρτύριον, ὅτι
ἐγὼ ὤρυξα τὸ φρέαρ τοῦτο. Διὰ τοῦτο ἐπωνόμασε τὸ ὄνομα τοῦ 31
τόπου ἐκείνου, φρέαρ ὁρκισμοῦ· ὅτι ἐκεῖ ὤμοσαν ἀμφότεροι· καὶ 32
διέθεντο διαθήκην ἐν τῷ φρέατι τοῦ ὅρκου. Ἀνέστη δὲ Ἀβιμέλεχ
καὶ Ὀχοζὰθ ὁ νυμφαγωγὸς αὐτοῦ, καὶ Φιχὸλ ὁ ἀρχιστράτηγος
τῆς δυνάμεως αὐτοῦ, καὶ ἐπέστρεψαν εἰς τὴν γῆν τῶν Φυλιστιείμ.
Καὶ ἐφύτευσεν Ἀβραὰμ ἄρουραν ἐπὶ τῷ φρέατι τοῦ ὅρκου, καὶ 33
ἐπεκαλέσατο ἐκεῖ τὸ ὄνομα Κυρίου, Θεὸς αἰώνιος. Παρῴκησε δὲ 34
Ἀβραὰμ ἐν τῇ γῇ τῶν Φυλιστιείμ ἡμέρας πολλὰς.

ΚΕΦ. ΚΒ΄. XXII.

ΚΑΙ ἐγένετο μετὰ τὰ ῥήματα ταῦτα, ὁ Θεὸς ἐπείρασε τὸν 1
Ἀβραάμ, καὶ εἶπε πρὸς αὐτόν· Ἀβραάμ, Ἀβραάμ. Ὁ δὲ εἶπεν·
3