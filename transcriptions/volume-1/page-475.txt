460                       K Ρ I Τ Α I             ΚΕΦ. ΙϚʹ. ΙΖʹ.
26 αὐτῷ, καὶ ἔστησαν αὐτὸν ἀναμέσον τῶν δύο στύλων. Καὶ εἶπε
    Σαμψὼν πρὸς τὸ παιδάριον τὸν χειραγωγοῦντα αὐτόν· ἐπανάπαυσόν
    με δὴ, καὶ ποίησον ψηλαφῆσαί με ἐπὶ τοὺς στύλους, ἐφ᾿ ὧν ὁ οἶκος
    ἐπεστήρικτο ἐπ᾿ αὐτῶν, καὶ ἐπιστηρίσομαι ἐπ᾿ αὐτούς· ὁ δὲ παῖς
27 ἐποίησεν οὕτως. Ὁ δὲ οἶκος ἦν πλήρης ἀνδρῶν καὶ γυναικῶν, καὶ
    ἐκεῖ πάντες οἱ σατράπαι τῶν ἀλλοφύλων καὶ ἐπὶ τοῦ δώματος
    ὡσεὶ τρισχίλιοι ἄνδρες καὶ γυναῖκες, ἐμβλέποντες ἐμπαίζομενον
28 τὸν Σαμψών. Καὶ ἐβόησε Σαμψὼν πρὸς Κύριον, καὶ εἶπε· Κύριε
    Κύριε, μνήσθητι δὴ μου, καὶ ἐνίσχυσόν με δὴ πλὴν ἔτι τὸ ἅπαξ
    τοῦτο, καὶ ἐκδικήσω ἐκδίκησιν μίαν ἀντὶ τῶν δύο ὀφθαλμῶν μου
29 ἐκ τῶν ἀλλοφύλων. Καὶ περιέλαβε Σαμψὼν τοὺς δύο στύλους
    τοὺς μέσους, ἐφ᾿ ὧν ὁ οἶκος ἐπεστήρικτο ἐπ᾿ αὐτῶν, καὶ ἐπεστη-
    ρίσατο ἐπ᾿ αὐτοῖς, ἕνα ἐν τῇ δεξιᾷ αὐτοῦ, καὶ ἕνα ἐν τῇ ἀρι-
30 στερᾷ αὐτοῦ. Καὶ εἶπε Σαμψών· ἀποθανέτω ἡ ψυχή μου μετὰ
    τῶν ἀλλοφύλων. Καὶ ἔκλινεν ἐν ἰσχύϊ, καὶ ἔπεσεν ὁ οἶκος ἐπὶ
    τοὺς σατράπας καὶ ἐπὶ πάντα τὸν λαὸν τὸν ἐν αὐτῷ, καὶ ἐγένοντο
    οἱ τεθνηκότες οὓς ἐθανάτωσε Σαμψὼν ἐν τῷ θανάτῳ αὐτοῦ, πλεί-
31 ους ὑπὲρ οὓς ἐθανάτωσεν ἐν τῇ ζωῇ αὐτοῦ. Καὶ κατέβησαν οἱ
    ἀδελφοὶ αὐτοῦ καὶ πᾶς ὁ οἶκος τοῦ πατρὸς αὐτοῦ, καὶ ἔλαβον
    αὐτόν· καὶ ἀνέβησαν, καὶ ἔθαψαν αὐτὸν ἀναμέσον Σαραὰ καὶ
    ἀναμέσον ᾿Εσθαόλ ἐν τῷ τάφῳ Μανωὲ τοῦ πατρὸς αὐτοῦ. Καὶ
    αὐτὸς ἔκρινε τὸν ᾿Ισραὴλ εἴκοσιν ἔτη.

                  ΚΕΦ. ΙΖʹ. XVII.

1 ΚΑΙ ἐγενήθη ἀνὴρ ἐξ ὄρους ᾿Εφραίμ, καὶ ὄνομα αὐτῷ Μει-
2 χά. Καὶ εἶπε τῇ μητρὶ αὐτοῦ· χιλίους καὶ ἑκατὸν ἀργυρίου τοὺς
    ληφθέντας σοι, καὶ ἐξώρκισας, καὶ εἶπας ἐν τοῖς ὠσί μου· ἰδοὺ
    τὸ ἀργύριον παρ᾿ ἐμοί, ἐγὼ ἔλαβον αὐτό. Καὶ εἶπεν ἡ μήτηρ
3 αὐτοῦ· εὐλογημένος ὁ υἱός μου τῷ Κυρίῳ. Καὶ ἀπέδωκε τοὺς
    χιλίους καὶ ἑκατὸν τοῦ ἀργυρίου τῇ μητρὶ αὐτοῦ. Καὶ εἶπεν ἡ
    μήτηρ αὐτοῦ· ἁγιασμῷ ἡγίασα τὸ ἀργύριον τῷ Κυρίῳ ἐκ τῆς
    χειρός μου κατὰ μόνας τοῦ ποιῆσαι γλυπτὸν καὶ χωνευτόν· καὶ
4 νῦν ἐπιστρέψω αὐτὰ σοι, (καὶ ἀποδώσω σοι αὐτό). Καὶ ἀπέδωκε τὸ
    ἀργύριον τῇ μητρὶ αὐτοῦ· καὶ ἔλαβεν ἡ μήτηρ αὐτοῦ διακοσίους τοῦ