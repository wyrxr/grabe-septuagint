ΚΕΦ. Αʹ. ΔΕΥΤΕΡΟΝΟΜΙΟΝ 309
τῶν Ἀμοῤῥαίων, ἐξολοθρεῦσαι ἡμᾶς. Ποῦ ἡμεῖς ἀναβαίνομεν; οἱ δὲ 28
ἀδελφοὶ ὑμῶν ἀπέστησαν τὴν καρδίαν ὑμῶν, λέγοντες· ἔθνος μέ-
γα καὶ πολὺ καὶ δυνατώτερον ἡμῶν, καὶ πόλεις μεγάλαι καὶ τε-
τειχισμέναι ἕως τοῦ οὐρανοῦ, ἀλλὰ καὶ υἱοὺς γιγάντων ἑωράκα-
μεν ἐκεῖ. Καὶ εἶπα πρὸς ὑμᾶς· μὴ πτήξητε, μηδὲ φοβηθῆτε ἀπ᾿ 29
αὐτῶν. Κύριος ὁ Θεὸς ὑμῶν ὁ προπορευόμενος πρὸ προσώπου ὑ- 30
μῶν, αὐτὸς συνεμπολεμήσει αὐτοὺς μεθ᾿ ὑμῶν κατὰ πάντα ὅσα ἐποί-
ησεν ὑμῖν ἐν γῇ Αἰγύπτῳ κατ᾿ ὀφθαλμοὺς ὑμῶν, καὶ ἐν τῇ ἐρή- 31
μῳ ταύτῃ ἣν εἴδετε ὡς ἐτροφοφόρησέ σε Κύριος ὁ Θεός σου, ὡσεὶ
τροφοφορήσαι ἄνθρωπος τὸν υἱὸν αὐτοῦ, κατὰ πᾶσαν τὴν ὁδὸν ἣν
ἐπορεύθητε ἕως ἤλθετε εἰς τὸν τόπον τοῦτον. Καὶ ἐν τῷ λόγῳ 32
τούτῳ οὐκ ἐνεπιστεύσατε Κυρίῳ τῷ Θεῷ ὑμῶν, ὃς πορεύεται πρό- 33
τερος ὑμῶν ἐν τῇ ὁδῷ, ἐκλέγεσθαι ὑμῖν τόπον, ὁδηγῶν ὑμᾶς ἐν
πυρὶ νυκτός, δεικνύων ὑμῖν τὴν ὁδὸν καθ᾿ ἣν πορεύεσθε ἐν αὐτῇ,
καὶ ἐν νεφέλῃ ἡμέρας. Καὶ (ὡς) ἤκουσε Κύριος τὴν φωνὴν τῶν λό- 34
γων ὑμῶν, καὶ παροξυνθεὶς ὤμοσε, λέγων· εἰ ὄψεται τις τῶν ἀνδρῶν 35
τούτων, ἡ γενεὰ πονηρὰ αὕτη, τὴν γῆν τὴν ἀγαθὴν ταύτην, ἣν ὤ-
μοσα τοῦ δοῦναι τοῖς πατράσιν αὐτῶν· πλὴν Χάλεβ υἱὸς Ἰεφοννῆ, 36
οὗτος ὄψεται αὐτήν, καὶ τούτῳ δώσω τὴν γῆν ἐφ᾿ ἣν ἐπέβη, καὶ
τοῖς υἱοῖς αὐτοῦ, διὰ τὸ προσκεῖσθαι αὐτὸν τὰ πρὸς Κύριον. Καὶ 37
ἐμοὶ ἐθυμώθη Κύριος δι᾿ ὑμᾶς, λέγων· οὐδὲ σὺ οὐ μὴ εἰσέλθῃς
ἐκεῖ. Ἰησοῦς υἱὸς Ναυὴ ὁ παρεστηκὼς σοι, οὗτος εἰσελεύσεται 38
ἐκεῖ· αὐτὸν κατίσχυσον, ὅτι αὐτὸς κατακληροδοτήσει αὐτὴν τῷ
Ἰσραήλ. Καὶ τὰ παιδία ὑμῶν, ἃ εἴπατε ἐν διαρπαγῇ ἔσεσθαι, 39
καὶ πᾶν παιδίον νέον, ὅστις οὐκ οἶδε σήμερον ἀγαθὸν ἢ κακόν,
οὗτοι εἰσελεύσονται ἐκεῖ, καὶ τούτοις δώσω αὐτήν, καὶ αὐτοὶ κλη-
ρονομήσουσιν αὐτήν. Καὶ ὑμεῖς ἐπιστραφέντες ἐστρατοπεδεύσατε εἰς 40
τὴν ἔρημον, ὁδὸν τὴν ἐπὶ τῆς ἐρυθρᾶς θαλάσσης. Καὶ ἀπεκρίθητε, 41
καὶ εἴπατέ μοι· ἡμάρτομεν ἐναντίον Κυρίου τοῦ Θεοῦ ἡμῶν· ἡμεῖς
ἀναβάντες πολεμήσομεν κατὰ πάντα ὅσα ἐνετείλατο Κύριος ὁ Θεὸς ἡμῶν
ἡμῖν. Καὶ ἀναλαβόντες ἕκαστος τὰ σκεύη τὰ πολεμικὰ αὐτοῦ,
καὶ συναθροισθέντες ἀνεβαίνετε εἰς τὸ ὄρος. Καὶ εἶπε Κύριος πρὸς 42
μέ· εἶπον αὐτοῖς· οὐκ ἀναβήσεσθε, οὐδὲ μὴ πολεμήσετε, οὐ γάρ
εἰμι μεθ᾿ ὑμῶν, καὶ οὐ μὴ συντριβῆτε ἐνώπιον τῶν ἐχθρῶν ὑμῶν.
Καὶ ἐλάλησα ὑμῖν, καὶ οὐκ εἰσηκούσατέ μου· καὶ παρέβητε τὸ ῥῆ- 43
μα Κυρίου, καὶ παραβιασάμενοι ἀνέβητε εἰς τὸ ὄρος. Καὶ ἐξῆλ- 44