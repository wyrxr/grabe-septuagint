468 Κ Ρ Ι Τ Α Ι ΚΕΦ. Κ´.
εἴκοσι καὶ πέντε χιλιάδες ἀνδρῶν σπωμένων ῥομφαίαν, χωρὶς τῶν
κατοικούντων τὴν Γαβαά· οὗτοι ἐπεσκέπησαν ἑπτακόσιοι ἄνδρες
16 ἐκλεκτοὶ νεανίσκοι, ἐκ παντὸς τοῦ λαοῦ τούτου ἑπτακόσιοι ἄνδρες
ἐκλεκτοὶ ἀμφοτεροδέξιοι· πάντες οὗτοι σφενδονῆται βάλλοντες λί-
17 θους πρὸς τὴν τρίχα, καὶ οὐ διαμαρτάνοντες. Καὶ πᾶς ἀνὴρ
Ἰσραὴλ ἐπεσκέπησαν χωρὶς τῶν υἱῶν Βενιαμείν, τετρακόσιαι χι-
λιάδες ἀνδρῶν σπωμένων ῥομφαίαν· πάντες οὗτοι ἄνδρες πολεμι-
18 σταί. Καὶ ἀνέστησαν, καὶ ἀνέβησαν εἰς Βαιθήλ, καὶ ἐπηρώτησαν
ἐν τῷ Θεῷ, καὶ εἶπαν οἱ υἱοὶ Ἰσραήλ· τίς ἀναβήσεται ἡμῖν ἀρ-
γούμενος πολεμῆσαι μετὰ υἱῶν Βενιαμείν; Καὶ εἶπε Κύριος· Ἰού-
19 δας ἀναβήσεται ἀφηγούμενος. Καὶ ἀνέστησαν οἱ υἱοὶ Ἰσραὴλ τὸ-
20 πρωΐ, καὶ παρενέβαλον ἐπὶ τὴν Γαβαά. Καὶ ἐξῆλθεν (Ἰσραὴλ καὶ)
πᾶς ἀνὴρ Ἰσραὴλ εἰς πόλεμον μετὰ Βενιαμείν, καὶ παρετάξατο
21 μετ᾿ αὐτῶν εἰς πόλεμον ἀνὴρ Ἰσραὴλ πρὸς τὴν Γαβαά. Καὶ ἐξῆλθον οἱ
υἱοὶ Βενιαμεὶν ἐκ τῆς πόλεως, καὶ διέφθειραν ἐν τῇ ἡμέρᾳ ἐκείνῃ ἐν Ἰ-
22 σραὴλ δύο καὶ εἴκοσι χιλιάδας ἀνδρῶν ἐπὶ τὴν γῆν. Καὶ ἐνίσχυ-
σεν ὁ λαὸς ἀνὴρ Ἰσραήλ, καὶ προσέθεντο παρατάξαι πόλεμον ἐν
23 τῷ τόπῳ, ᾧ παρετάξαντο ἐκεῖ ἐν τῇ ἡμέρᾳ τῇ πρώτῃ. Καὶ ἀνέ-
βησαν οἱ υἱοὶ Ἰσραήλ, καὶ ἔκλαυσαν ἐνώπιον Κυρίου ἕως ἑσπέρας·
καὶ ἐπηρώτησαν ἐν Κυρίῳ, λέγοντες· εἰ προσθῶ προσεγγίσαι εἰς
πόλεμον μετὰ υἱῶν Βενιαμεὶν τοῦ ἀδελφοῦ μου; Καὶ εἶπεν ὁ
24 Κύριος· ἀνάβητε πρὸς αὐτόν. Καὶ προσήλθοσαν οἱ υἱοὶ Ἰσραὴλ
25 πρὸς υἱοὺς Βενιαμεὶν ἐν τῇ ἡμέρᾳ τῇ δευτέρᾳ. Καὶ ἐξῆλθε Βε-
νιαμεὶν εἰς ἀπάντησιν αὐτῶν ἐκ τῆς Γαβαὰ ἐν τῇ ἡμέρᾳ τῇ δευ-
τέρᾳ, καὶ διέφθειραν ἔτι ἐκ τοῦ λαοῦ ὀκτωκαίδεκα χιλιάδας
26 ἀνδρῶν ἐπὶ τὴν γῆν· πάντες οὗτοι ἐσπασμένοι ῥομφαίαν. Καὶ
ἀνέβησαν πάντες οἱ υἱοὶ Ἰσραὴλ καὶ πᾶς ὁ λαός, καὶ ἦλθοσαν
εἰς Βαιθήλ· καὶ ἔκλαυσαν, καὶ ἐκάθισαν ἐκεῖ ἔναντι Κυρίου, καὶ
ἐνήστευσαν ἐν τῇ ἡμέρᾳ ἐκείνῃ ἕως ἑσπέρας, καὶ ἀνήνεγκαν ὁλο-
27 καυτώματα σωτηρίου ἔναντι Κυρίου, καὶ ἐπηρώτησαν οἱ υἱοὶ Ἰσραὴλ
ἐν Κυρίῳ, (καὶ ἐκεῖ ἡ κιβωτὸς διαθήκης Κυρίου ἐν ταῖς ἡμέραις
28 ἐκείναις, καὶ Φινεὲς υἱὸς Ἐλεάζαρ υἱοῦ Ἀαρὼν παρεστηκὼς ἐνώ-
πιον αὐτῆς ἐν ταῖς ἡμέραις ἐκείναις) λέγων· εἰ προσθῶ ἔτι ἐξελθεῖν
εἰς πόλεμον μετὰ υἱῶν Βενιαμεὶν τοῦ ἀδελφοῦ μου, ἢ κοπάσω;
Καὶ εἶπε Κύριος· ἀνάβητε, ὅτι αὔριον παραδώσω αὐτὸν ἐν χειρί
29 σου. Καὶ ἔθηκαν οἱ υἱοὶ Ἰσραὴλ ἔνεδρα ἐν τῇ Γαβαᾷ κύκλῳ.