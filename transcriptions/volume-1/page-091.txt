76 ΓΕΝΕΣΙΣ ΚΕΦ. ΜΑ΄.
35 ἐτῶν τῆς εὐθηνίας· καὶ συναγαγέτωσαν πάντα τὰ βρώματα τῶν
ἑπτὰ ἐτῶν τῶν ἐρχομένων τῶν καλῶν τούτων, καὶ συναχθήτω ὁ
σῖτος ὑπὸ χεῖρα Φαραὼ βρώματα ἐν ταῖς πόλεσι φυλαχθήτω·
36 καὶ ἔσται τὰ βρώματα πεφυλαγμένα τῇ γῇ εἰς τὰ ἑπτὰ ἔτη τοῦ
λιμοῦ, ἃ ἔσονται ἐν γῇ Αἰγύπτῳ, καὶ οὐκ ἐκτριβήσεται ἡ γῆ ἐν
37 τῷ λιμῷ. Ἤρεσε δὲ τὰ ῥήματα ἐναντίον Φαραώ, καὶ ἐναντίον
38 πάντων τῶν παίδων αὐτοῦ. Καὶ εἶπε Φαραὼ (πᾶσι) τοῖς παισὶν
αὐτοῦ· μὴ εὑρήσομεν ἄνθρωπον τοιοῦτον, ὃς ἔχει πνεῦμα Θεοῦ
39 ἐν αὐτῷ; Εἶπε δὲ Φαραὼ τῷ Ἰωσήφ· ἐπειδὴ ἔδειξεν ὁ Θεός σοι
πάντα ταῦτα, οὐκ ἔστιν ἄνθρωπος φρονιμώτερός σου καὶ συνε-
40 τώτερος. Σὺ ἔσῃ ἐπὶ τῷ οἴκῳ μου, καὶ ἐπὶ τῷ στόματί σου
ὑπακούσεται πᾶς ὁ λαός μου· πλὴν τὸν θρόνον ὑπερέξω σου ἐγώ.
41 Εἶπε δὲ Φαραὼ τῷ Ἰωσήφ· ἰδοὺ καθίστημί σε σήμερον ἐπὶ πά-
42 σης γῆς Αἰγύπτου. Καὶ περιελόμενος Φαραὼ τὸν δακτύλιον ἀπὸ
τῆς χειρὸς αὐτοῦ, περιέθηκεν αὐτὸν ἐπὶ τὴν χεῖρα Ἰωσήφ· καὶ ἐνέ-
δυσεν αὐτὸν στολὴν βυσσίνην, καὶ περιέθηκε χλοιδὸν χρυσοῦν περὶ
43 τὸν τράχηλον αὐτοῦ· καὶ ἀνεβίβασεν αὐτὸν ἐπὶ τὸ ἅρμα τὸ δεύ-
τερον τῶν αὐτοῦ, καὶ ἐκήρυξεν ἔμπροσθεν αὐτοῦ κῆρυξ· καὶ κα-
44 τέστησεν αὐτὸν ἐφ’ ὅλης τῆς γῆς Αἰγύπτου. Εἶπε δὲ Φαραὼ τῷ
Ἰωσήφ· ἐγὼ Φαραώ· ἄνευ σοῦ οὐκ ἐξαρεῖ οὐθεὶς τὴν χεῖρα αὐ-
45 τοῦ ἐπὶ πάσῃ γῇ Αἰγύπτου. Καὶ ἐκάλεσε Φαραὼ τὸ ὄνομα Ἰω-
σήφ, Ψονθομφανήχ· καὶ ἔδωκεν αὐτῷ τὴν Ἀσενὲθ θυγατέρα Πε-
46 τεφρῆ ἱερέως Ἡλιουπόλεως αὐτῷ εἰς γυναῖκα. Ἰωσὴφ δὲ ἦν
ἐτῶν τριάκοντα, ὅτε ἔστη ἐναντίον Φαραὼ βασιλέως Αἰγύπτου.
Ἐξῆλθε δὲ Ἰωσὴφ ἐκ προσώπου Φαραώ, καὶ διῆλθε πᾶσαν γῆν
47 Αἰγύπτου. Καὶ ἐποίησεν ἡ γῆ ἐν τοῖς ἑπτὰ ἔτεσι τῆς εὐθηνίας
48 δράγματα· καὶ συνήγαγε πάντα τὰ βρώματα τῶν ἑπτὰ ἐτῶν,
ἐν οἷς ἦν ἡ εὐθηνία ἐν γῇ Αἰγύπτου, καὶ ἔθηκε τὰ βρώματα ἐν
ταῖς πόλεσι· βρώματα τῶν πεδίων τῆς πόλεως τῶν κύκλῳ αὐ-
49 τῆς (Ὤν) ἔθηκεν ἐν αὐτῇ. Καὶ συνήγαγεν Ἰωσὴφ σῖτον ὡσεὶ τὴν
ἄμμον τῆς θαλάσσης πολὺν σφόδρα, ἕως οὐκ ἠδύνατο ἀριθμῆσαι·
50 οὐ γὰρ ἦν ἀριθμός. Τῷ δὲ Ἰωσὴφ ἐγένοντο υἱοὶ δύο, πρὸ τοῦ
ἐλθεῖν τὰ ἑπτὰ ἔτη τοῦ λιμοῦ, οὓς ἔτεκεν αὐτῷ Ἀσενέθ, θυγά-
51 τὴρ Πετεφρῆ ἱερέως Ἡλιουπόλεως. Ἐκάλεσε δὲ Ἰωσὴφ τὸ ὄνομα
τοῦ πρωτοτόκου, Μανασσῆ, λέγων· ὅτι ἐπιλαθέσθαι με ἐποίησεν
ὁ Θεὸς πάντων τῶν πόνων μου, καὶ πάντων τῶν τοῦ πατρός μου.