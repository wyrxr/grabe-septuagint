γ.
γραμμένων, ὅπως τοῖς ἐκδοθησομένοις τῷ τύπῳ ἐφεστηκότες
προσέχωσι μήτι λάθος καὶ ἀκουσίως γε παρεισδύση.
Ἡμεῖς δὲ τῇ ἐντολῇ τῆς Συνόδου, ἡ ἔδει, πειθόμενοι, καὶ
συνελθόντες καὶ συνδιασκεψάμενοι ἔγνωμεν ἀπὸ τῶν ἀρχαιο-
τάτων τῆς θείας Γραφῆς βιβλίων τὴν ἀρχὴν ποιήσασθαι, φα-
μὲν δὴ τῆς τοῦ Μωϋσέως Πεντατεύχου, καὶ τῆς τοῦ Ἰησοῦ
τοῦ Ναυὴ βίβλου καὶ τῶν Κριτῶν καὶ τῆς Ῥοὐθ, ἐφεξῆς δὲ
καὶ ἐπὶ τὰ ἄλλα κατὰ τὴν ἐν αὐτοῖς ἐπικρατοῦσαν τάξιν χω-
ρῆσαι, καὶ τὸ ὅλον εἰς τέσσαρας διελεῖν τόμους ὡς εὐχερέ-
στερον, καὶ σχῆμα δὲ καὶ μέγεθος ὥρισται τὸ ἀνὰ χεῖρας.
Κείμενον δὲ προειλόμεθα, συνευδοκούσης τῆς ἱερᾶς Συνόδου,
τὸ κατὰ τὸν ἀλεξανδρινὸν Κώδηκα, οὐ μόνον ὡς σύνηθες ἐκ
τοῦ παλαιοῦ ἀναγινώσκεσθαι αὐτὸ ἐν τῇ Ἐκκλησίᾳ, ἀλλὰ καὶ
ὡς οὐ πάνυ πρὸ πολλοῦ ἐκδοθὲν τὸ αὐτὸ ἐν Μόσχᾳ ἐγκρίσει
τῆς κατὰ τὴν ὀρθόδοξον Ῥωσσίαν ἱερᾶς Συνόδου, καὶ δαπάνη
τῶν ἀοιδίμων ἀδελφῶν Ζωσιμάδων, ὧν ἡ μνήμη ἔσται εἰς
αἰῶνα. Πρὸς τοῦτο δὴ προυργιαίτατον ἡμῖν ἐγένετο τοῦ ἀσφα-
λοῦς προνοουμένοις παραβάλλειν ἀεὶ τὸ τυπούμενον καὶ ἐπι-
μελῶς μέχρι κεραίας διορθοῦν. Καὶ ἔχεις ἤδη, ὦ φιλόθεε,
τὰ θεῖα ταῦτα λόγια γνήσια τε καὶ ἀκίβδηλα, ἀναλώμασι
μὲν ἀδροῖς, τῆς ἐν Ἀγγλίᾳ εἰρημένης Ἑταιρίας, ἐπιμε-
λείᾳ δὲ τῶν ὑποφαινομένων, μᾶλλον δὲ τῆς ἐντειλαμένης
ἡμῖν τοῦτο ἱερᾶς Συνόδου τοῦ βασιλείου τῆς Ἑλλάδος, ἢ τινὲ
καὶ πρὸς μείζω ἀσφάλειαν, μὴ λάθοι τις παραποίησις γενομέ-
νη, ἔδοξε τῇ ἑαυτῆς σφραγίδι πάντα ἐπισημήνασθαι τὰ ἀντί-
τυπα. Διὸ καὶ θαῤῥούντως ἀποδεξάμενος, καὶ τοῖς δωρουμένοις
εὐγνωμονῶν, ἀρύου αὐτόθεν τὰ τῆς θεογνωσίας ψυχοσωτήρια
νάματα, καὶ ἄρδευε δαψιλῶς τὴν σὴν ψυχὴν, ἵνα μᾶλλον καὶ
θᾶσσον τὸν τῆς ἐν Χριστῷ τῷ Θεῷ καὶ Σωτῆρι εὐσεβείας
