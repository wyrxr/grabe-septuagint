26 ΓΕΝΕΣΙΣ ΚΕΦ. ΙΖ'. ΙΗ'.
22 ἑτέρῳ. Συνετέλεσε δὲ λαλῶν πρὸς αὐτόν, καὶ ἀνέβη ὁ Θεὸς ἀπὸ ᾽Α-
23 βραάμ. Καὶ ἔλαβεν ᾽Αβραὰμ ᾽Ισμαὴλ τὸν υἱὸν αὐτοῦ, καὶ πάντας
    τοὺς οἰκογενεῖς αὐτοῦ, καὶ πάντας τοὺς ἀργυρωνήτους, καὶ πᾶν ἄρ-
    σεν τῶν ἀνδρῶν τῶν ἐν τῷ οἴκῳ ᾽Αβραάμ, καὶ περιέτεμε τὴν σάρ-
    κα τῆς ἀκροβυστίας αὐτῶν ἐν τῷ καιρῷ τῆς ἡμέρας ἐκείνης, καθὰ
24 ἐλάλησεν αὐτῷ ὁ Θεός. ᾽Αβραὰμ δὲ ἦν ἐνενηκονταεννέα ἐτῶν, ἡνί-
25 κα περιέτεμε τὴν σάρκα τῆς ἀκροβυστίας αὐτοῦ. ᾽Ισμαὴλ δὲ ὁ υἱὸς
    αὐτοῦ ἐτῶν δεκατριῶν ἦν, ἡνίκα περιετμήθη τὴν σάρκα τῆς ἀκρο-
26 βυστίας αὐτοῦ. ᾽Εν τῷ καιρῷ τῆς ἡμέρας ἐκείνης περιετμήθη ᾽Α-
27 βραάμ, καὶ ᾽Ισμαὴλ ὁ υἱὸς αὐτοῦ, καὶ πάντες οἱ ἄνδρες τοῦ οἴκου
    αὐτοῦ, καὶ οἱ οἰκογενεῖς, καὶ οἱ ἀργυρώνητοι ἐξ ἀλλογενῶν ἐθ-
    νῶν, περιέτεμεν αὐτούς.

                     ΚΕΦ. ΙΗ´. XVIII.

1  ὩΦΘΗ δὲ αὐτῷ ὁ Θεὸς πρὸς τῇ δρυῒ τῇ Μαμβρῇ, καθημένου
2  αὐτοῦ ἐπὶ τῆς θύρας τῆς σκηνῆς αὐτοῦ μεσημβρίας. ᾽Αναβλέψας δὲ
   τοῖς ὀφθαλμοῖς αὐτοῦ ἴδε, καὶ ἰδοὺ τρεῖς ἄνδρες εἰστήκεισαν ἐπά-
   νω αὐτοῦ· καὶ ἰδών, προσέδραμεν εἰς συνάντησιν αὐτοῖς ἀπὸ τῆς
3  θύρας τῆς σκηνῆς αὐτοῦ, καὶ προσεκύνησεν ἐπὶ τὴν γῆν. Καὶ εἶπε·
   Κύριε, εἰ ἄρα εὗρον χάριν ἐναντίον σου, μὴ παρέλθῃς τὸν παῖδά
4  σου. Ληφθήτω δὴ ὕδωρ, καὶ νίψατε τοὺς πόδας ὑμῶν, καὶ κατα-
5  ψύξατε ὑπὸ τὸ δένδρον· καὶ λήψομαι ἄρτον, καὶ φάγεσθε, καὶ μετὰ
   τοῦτο παρελεύσεσθε (εἰς τὴν ὁδὸν ὑμῶν), οὗ εἵνεκεν ἐξεκλίνατε πρὸς
6  τὸν παῖδα ὑμῶν. Καὶ εἶπαν· οὕτω ποίησον, καθὼς εἴρηκας. Καὶ
   ἔσπευσεν ᾽Αβραὰμ ἐπὶ τὴν σκηνὴν πρὸς Σάρῥαν, καὶ εἶπεν αὐτῇ·
   σπεῦσον, καὶ φύρασον τρία μέτρα σεμιδάλεως, καὶ ποίησον ἐγ-
7  κρυφίας. Καὶ εἰς τὰς βόας ἔδραμεν ᾽Αβραάμ, καὶ ἔλαβε μοσχά-
   ριον ἀπαλὸν καὶ καλόν, καὶ ἔδωκε τῷ παιδί, καὶ ἐτάχυνε τοῦ ποιῆ-
8  σαι αὐτό. ῎Ελαβε δὲ βούτυρον καὶ γάλα καὶ τὸ μοσχάριον ὃ
   ἐποίησε, καὶ παρέθηκεν αὐτοῖς, καὶ ἐφάγοσαν· αὐτὸς δὲ παρειστή-
9  χει αὐτοῖς ὑπὸ τὸ δένδρον. Εἶπον δὲ πρὸς αὐτόν· ποῦ Σάρῥα ἡ
10 γυνή σου; Ὁ δὲ ἀποκριθείς, εἶπεν· ἰδοὺ ἐν τῇ σκηνῇ. Εἶπε δὲ·
   ἐπαναστρέφων ἥξω πρὸς σὲ κατὰ τὸν καιρὸν τοῦτον εἰς ὥρας, καὶ
   ἕξει υἱὸν Σάρῥα ἡ γυνή σου. Σάρῥα δὲ ἤκουσε πρὸς τῇ θύρᾳ τῆς
11 σκηνῆς, οὖσα ὄπισθεν αὐτοῦ. ᾽Αβραὰμ δὲ καὶ Σάρῥα πρεσβύτεροι,