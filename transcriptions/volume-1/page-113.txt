98
ΕΞΟΔΟΣ
ΚΕΦ. Β΄.
αὐτὸ πρὸς τὴν θυγατέρα Φαραώ· καὶ ἐγενήθη αὐτῇ εἰς υἱόν. Ἐ
πωνόμασε δὲ τὸ ὄνομα αὐτοῦ Μωυσῆν, λέγουσα· ὅτι ἐκ τοῦ ὕδα-
11 τος ἀνειλόμην αὐτόν. Εγένετο δὲ ἐν ταῖς ἡμέραις ταῖς πολλαῖς
ἐκείναις, μέγας γενόμενος Μωυσῆς ἐξῆλθε πρὸς τοὺς ἀδελφοὺς αὐ
τοῦ, τοὺς υἱοὺς Ἰσραήλ. Κατανοήσας δὲ τὸν πόνον αὐτῶν, ὁρᾷ
ἄνθρωπον Αἰγύπτιον τύπτοντα τινὰ Ἑβραῖον τῶν ἀδελφῶν αὐτοῦ,
12 τῶν υἱῶν Ἰσραήλ. Περιβλεψάμενος δὲ ὧδε καὶ ὧδε, οὐχ ὁρᾷ οὐ-
δένα· καὶ πατάξας τὸν Αἰγύπτιον, ἔκρυψεν αὐτὸν ἐν τῇ ἄμμῳ.
13 Ἐξελθὼν δὲ τῇ ἡμέρᾳ τῇ δευτέρᾳ, ὁρᾷ δύο ἄνδρας Ἑβραίους δια-
πληκτιζομένους· καὶ λέγει τῷ ἀδικοῦντι· διατί τύπτεις τὸν πλη-
14 σίον; Ὁ δὲ εἶπε· τίς σὲ κατέστησεν ἄρχοντα καὶ δικαστὴν ἐφ᾿
ἡμῶν; ἢ ἀνελεῖν με σὺ θέλεις, ὃν τρόπον ἀνεῖλες τὸν Αἰγύπτιον
χθές; Ἐφοβήθη δὲ Μωυσῆς, καὶ εἶπεν· εἰ οὕτως ἐμφανές γέ-
15 γονε τὸ ῥῆμα τοῦτο; Ἤκουσε δὲ Φαραὼ τὸ ῥῆμα τοῦτο, καὶ
ἐζήτει ἀνελεῖν Μωυσῆν. ᾿Ανεχώρησε δὲ Μωυσῆς ἀπὸ προσώπου
Φαραὼ, καὶ κατώκησεν ἐν γῇ Μαδιάμ· ἐλθὼν δὲ εἰς γῆν Μα-
16 διὰμ, ἐκάθισεν ἐπὶ τοῦ φρέατος. Τῷ δὲ ἱερεῖ Μαδιὰμ ἦσαν ἑπτὰ
θυγατέρες, ποιμαίνουσαι τὰ πρόβατα Ἰοθὸρ τοῦ πατρὸς αὑτῶν·
παραγενόμεναι δὲ ἤντλουν ἕως ἔπλησαν τὰς δεξαμενὰς, ποτίσαι
17 τὰ πρόβατα τοῦ πατρὸς αὑτῶν Ἰοθόρ. Παραγενόμενοι δὲ οἱ ποι-
μένες, ἐξέβαλλον αὐτάς· ἀναστὰς δὲ Μωυσῆς ἐῤῥύσατο αὐτὰς, καὶ
18 ἐπότισε τὰ πρόβατα αὐτῶν. Παρεγένοντο δὲ πρὸς Ἰοθόρ τὸν πα-
τέρα αὑτῶν· ὁ δὲ εἶπεν αὐταῖς· τί ὅτι ἐταχύνατε τοῦ παραγενέ-
19 σθαι σήμερον; Αἱ δὲ εἶπον· ἄνθρωπος Αἰγύπτιος ἐῤῥύσατο ἡμᾶς
ἀπὸ τῶν ποιμένων, καὶ ἤντλησεν ἡμῖν καὶ ἐπότισε τὰ πρόβατα.
20 Ὁ δὲ εἶπε ταῖς θυγατράσιν αὑτοῦ· καὶ ποῦ ἐστι; καὶ ἱνατί οὕτω
καταλελοίπατε τὸν ἄνθρωπον; καλέσατε οὖν αὐτὸν, ὅπως φάγῃ
21 ἄρτον. Κατῳκίσθη δὲ Μωυσῆς παρὰ τῷ ἀνθρώπῳ· καὶ ἐξέδοτο
22 Σεπφώραν τὴν θυγατέρα αὑτοῦ Μωυσεῖ γυναῖκα. Ἐν γαστρὶ δὲ
λαβοῦσα ἡ γυνὴ, ἔτεκεν υἱὸν, καὶ ἐπωνόμασε τὸ ὄνομα αὐτοῦ,
23 Γηρσάμ, λέγων· πάροικός εἰμι ἐν γῇ ἀλλοτρίᾳ. Μετὰ δὲ τὰς ἡμέ-
ρας τὰς πολλὰς ἐκείνας, ἐτελεύτησεν ὁ βασιλεὺς Αἰγύπτου· καὶ
κατεστέναξαν οἱ υἱοὶ Ἰσραὴλ ἀπὸ τῶν ἔργων, καὶ ἀνεβόησαν· καὶ
24 ἀνέβη ἡ βοὴ αὐτῶν πρὸς τὸν Θεὸν ἀπὸ τῶν ἔργων. Καὶ εἰσή-
κουσεν ὁ Θεὸς τὸν στεναγμὸν αὐτῶν· καὶ ἐμνήσθη ὁ Θεὸς τῆς
