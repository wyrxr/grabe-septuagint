ΚΕΦ. ΙΔ'. ΙΕ'.                                ΑΡΙΘΜΟΙ                           263
γῆν, καὶ παραγενηθέντες διεγόγγυσαν κατ᾿ αὐτῆς πρὸς πᾶσαν τὴν
συναγωγήν, ἐξενέγκαν ῥήματα πονηρὰ ἐπὶ τῆς γῆς. Καὶ ἀπέθανον 37
οἱ ἄνθρωποι οἱ κατεῖπαντες πονηρὰ κατὰ τῆς γῆς, ἐν τῇ πληγῇ
ἔναντι Κυρίου· καὶ Ἰησοῦς υἱὸς Ναυῆ, καὶ Κάλεβ υἱὸς Ἰεφωνῆ ἔζη- 38
σαν ἀπὸ τῶν ἀνθρώπων ἐκείνων τῶν πεπορευμένων κατασκέψασθαι
τὴν γῆν. Καὶ ἐλάλησε Μωυσῆς πάντα τὰ ῥήματα ταῦτα πρὸς 39
πάντας υἱοὺς Ἰσραήλ· καὶ ἐπένθησεν ὁ λαὸς σφόδρα. Καὶ ὀρθρίσαν- 40
τες τὸ πρωΐ, ἀνέβησαν ἐπὶ τὴν κορυφὴν τοῦ ὄρους, λέγοντες· Ἰδοὺ
αὐτοὶ ἡμεῖς ἀναβησόμεθα εἰς τὸν τόπον ὃν εἶπε Κύριος, ὅτι ἡμάρ-
τομεν. Καὶ εἶπε Μωυσῆς· Ἵνατί τοῦτο ὑμεῖς παραβαίνετε τὰ ῥή- 41
ματα Κυρίου; οὐκ εὐοδὰ ἔσται ὑμῖν. Μὴ ἀναβαίνετε· οὐ γὰρ ἔστι 42
Κύριος μεθ᾿ ὑμῶν, καὶ πεσοῖσθε πρὸ προσώπου τῶν ἐχθρῶν ὑμῶν·
ὅτι ὁ Ἀμαλὴκ καὶ ὁ Χαναναῖος ἔχει ἔμπροσθεν ὑμῶν, καὶ πεσοῖ- 43
σθε μαχαίρᾳ, οὗ εἵνεκεν ἀπεστράφητε ἀπειθοῦντες Κυρίῳ, καὶ οὐκ
ἔσται Κύριος ἐν ὑμῖν. Καὶ διαβιασάμενοι, ἀνέβησαν ἐπὶ κορυφὴν 44
τοῦ ὄρους· ἡ δὲ κιβωτὸς τῆς διαθήκης Κυρίου καὶ Μωυσῆς οὐκ
ἐκινήθησαν ἐκ μέσου τῆς παρεμβολῆς. Κατέβη δὲ ὁ Ἀμαλὴκ καὶ 45
ὁ Χαναναῖος ὁ ἐγκαθήμενος ἐν τῷ ὄρει ἐκείνῳ, καὶ ἐτρέψαντο αὐ-
τοὺς, καὶ κατέκοψαν αὐτοὺς ἕως Ἑρμᾶ· καὶ ἀπεστράφησαν εἰς τὴν
παρεμβολήν.

ΚΕΦ. ΙΕ'. XV.

1   ΚΑΙ ἐλάλησε Κύριος πρὸς Μωυσῆν, λέγων· λάλησον τοῖς υἱοῖς 2
Ἰσραήλ, καὶ ἐρεῖς πρὸς αὐτούς· ὅταν εἰσέλθητε εἰς τὴν γῆν
τῆς κατοικήσεως ὑμῶν, ἣν ἐγὼ δίδωμι ὑμῖν, καὶ ποιήσητε κάρ- 3
πωμα Κυρίῳ, ὁλοκαύτωμα ἢ θυσίαν, μεγαλῦναι εὐχὴν, ἢ καθ᾿
ἑκούσιον, ἢ ἐν ταῖς ἑορταῖς ὑμῶν, ποιῆσαι ὀσμὴν εὐωδίας Κυρίῳ,
εἴ μὲν ἀπὸ τῶν βοῶν, ἢ ἀπὸ τῶν προβάτων, καὶ προσάσει ὁ προσ- 4
φέρων τὸ δῶρον αὐτοῦ Κυρίῳ, θυσίαν σεμιδάλεως δέκατον τοῦ
οἴφι, πεφυραμένης ἐν τετάρτῳ τοῦ Ἴν ἐλαίῳ· καὶ οἶνον εἰς σπον- 5
δὴν τὸ τέταρτον τοῦ Ἴν ποιήσετε ἐπὶ τῆς ὁλοκαυτώσεως, ἢ ἐπὶ
τῆς θυσίας, τῷ ἀμνῷ τῷ ἑνὶ ποιήσεις τοσοῦτο, κάρπωμα ὀσμὴν
εὐωδίας τῷ Κυρίῳ. Καὶ τῷ κριῷ, ὅταν ποιῆτε αὐτὸν εἰς ὁλο- 6
καύτωμα ἢ εἰς θυσίαν, ποιήσεις θυσίαν σεμιδάλεως δύο δέκατα,
ἀναπεφυραμένης ἐν ἐλαίῳ τὸ τρίτον τοῦ Ἴν· καὶ οἶνον εἰς σπον- 7