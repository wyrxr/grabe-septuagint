ΙΗΣΟΥΣ
ΥΙΟΣ ΝΑΥΗ.

ΚΕΦΑΛΑΙΟΝ Α΄. Ι.

ΚΑΙ ἐγένετο μετὰ τὴν τελευτὴν Μωυσῆ δούλου Κυρίου, καὶ 1
εἶπε Κύριος τῷ Ἰησοῦ υἱῷ Ναυὴ τῷ λειτουργῷ Μωυσῆ, λέγων·
Μωυσῆς ὁ θεράπων μου τετελεύτηκε· νῦν οὖν ἀναστάς, διάβηθι τὸν 2
Ἰορδάνην τοῦτον, σὺ καὶ πᾶς ὁ λαὸς οὗτος, εἰς τὴν γῆν, ἣν ἐγὼ
δίδωμι αὐτοῖς, τοῖς υἱοῖς Ἰσραήλ. Πᾶς ὁ τόπος ἐφ’ ὃν ἂν ἐπιθῇ- 3
τε τῷ ἴχνει τῶν ποδῶν ὑμῶν ἐπ’ αὐτόν, ὑμῖν δώσω αὐτόν, ὃν τρό-
πον εἴρηκα τῷ Μωυσῇ· τὴν ἔρημον καὶ τὸν Ἀντιλίβανον τοῦτον 4
ἕως τοῦ ποταμοῦ τοῦ μεγάλου, ποταμοῦ Εὐφράτου, πᾶσαν γῆν
Ἐθαίων, καὶ ἕως τῆς θαλάσσης τῆς ἐσχάτης· ἀφ’ ἡλίου δυσμῶν
ἔσται τὰ ὅρια ὑμῶν. Οὐκ ἀντιστήσεται ἄνθρωπος κατενώπιον ὑμῶν 5
πάσας τὰς ἡμέρας τῆς ζωῆς σου· καὶ ὥσπερ ἤμην μετὰ Μωυσῆ,
οὕτως ἔσομαι καὶ μετὰ σοῦ· καὶ οὐκ ἐγκαταλείψω σε, οὐδὲ ὑπε-
ρόψομαί σε. Ἴσχυε καὶ ἀνδρίζου· σὺ γὰρ ἀποδιαστελεῖς τῷ λαῷ 6
τούτῳ τὴν γῆν, ἣν ὤμοσα τοῖς πατράσιν αὐτῶν δοῦναι αὐτοῖς.
Ἴσχυε οὖν καὶ ἀνδρίζου σφόδρα, φυλάσσεσθαι καὶ ποιεῖν κατὰ 7
πάντα τὸν νόμον, καθότι ἐνετείλατό σοι Μωυσῆς ὁ παῖς μου· καὶ
οὐκ ἐκκλινεῖς ἀπ’ αὐτῶν εἰς δεξιὰ ἢ εἰς ἀριστερά, ἵνα συνῇς ἐν
πᾶσιν οἷς ἐὰν πράσσῃς. Καὶ οὐκ ἀποστήσεται ἡ βίβλος τοῦ νόμου 8
τούτου ἐκ τοῦ στόματός σου, καὶ μελετήσεις ἐν αὐτῷ ἡμέρας καὶ
νυκτός, ἵνα συνῇς ποιεῖν πάντα τὰ γεγραμμένα ἐν αὐτῷ· τότε
(εὐοδωθήσῃ, καὶ) εὐοδώσεις τὰς ὁδούς σου, καὶ τότε συνήσεις. Ἰδοὺ 9
ἐντέλλομαί σοι· ἴσχυε καὶ ἀνδρίζου, μὴ δειλιάσῃς, μηδὲ φοβηθῇς·
ὅτι μετὰ σοῦ Κύριος ὁ Θεός σου εἰς πάντα οὗ ἐὰν πορεύῃ. Καὶ 10
ἐνετείλατο Ἰησοῦς τοῖς γραμματεῦσι τοῦ λαοῦ, λέγων· εἰσέλθατε 11
κατὰ μέσον τῆς παρεμβολῆς τοῦ λαοῦ, καὶ ἐντείλασθε τῷ λαῷ,
λέγοντες· ἑτοιμάζεσθε ἑαυτοῖς ἐπισιτισμόν, ὅτι ἔτι τρεῖς ἡμέραι,