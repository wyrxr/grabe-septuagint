ΚΕΦ. ΙΕ΄. ΙΣ΄. ΚΡΙΤΑΙ 457
῏Ηταμ, καὶ εἶπαν πρὸς Σαμψὼν· οὐκ οἶδας ὅτι ἄρχουσιν ἡμῶν
οἱ ἀλλόφυλοι; καὶ ἱνατὶ ταῦτα ἐποίησας ἡμῖν; Καὶ εἶπεν αὐτοῖς
Σαμψὼν· καθὼς ἐποίησαν ἡμῖν, οὕτως ἐποιήσαμεν αὐτοῖς. Καὶ 12
εἶπαν αὐτῷ· τοῦ δῆσαί σε κατέβημεν, καὶ παραδοῦναί σε εἰς χεί-
ρας ἀλλοφύλων. Καὶ εἶπεν αὐτοῖς Σαμψὼν· ὀμόσατέ μοι μὴ ἀπο-
κτεῖναί με ὑμεῖς, καὶ παραδόσετέ με αὐτοῖς, μήποτε ἀπαντήσητε
ὑμεῖς ἐν ἐμοί. Καὶ ὤμοσαν αὐτῷ, λέγοντες· οὐχί, ἀλλὰ δεσμῷ 13
δήσομέν σε, καὶ παραδώσομέν σε εἰς χεῖρας αὐτῶν, θανάτῳ δὲ οὐ
θανατώσομέν σε. Καὶ ἔδησαν αὐτὸν ἐν δυσὶ καλῳδίοις καινοῖς,
καὶ ἀνήγαγον αὐτὸν ἐκ τῆς πέτρας. Καὶ αὐτὸς ἦλθεν ἕως σια- 14
γόνος· καὶ οἱ ἀλλόφυλοι ἠλάλαξαν εἰς ἀπάντησιν αὐτοῦ, καὶ ἔδρα-
μον εἰς συνάντησιν αὐτοῦ. Καὶ κατήθυνεν ἐπ᾿ αὐτὸν πνεῦμα Κυ-
ρίου, καὶ ἐγένοντο τὰ καλῴδια τὰ ἐν τοῖς βραχίοσιν αὐτοῦ ὡ-
σεὶ στυππίον, ἡνίκα ἂν ὀσφρανθῇ πυρός· καὶ διελύθησαν οἱ δεσμοὶ
ἀπὸ τῶν βραχιόνων αὐτοῦ. Καὶ εὗρε σιαγόνα ὄνου ἐῤῥιμμένην (ἐν 15
τῇ ὁδῷ), καὶ ἐξέτεινε τὴν χεῖρα αὐτοῦ, καὶ ἔλαβεν αὐτήν· καὶ
ἐπάταξεν ἐν αὐτῇ χιλίους ἄνδρας. Καὶ εἶπε Σαμψὼν· ἐν σιαγό- 16
νι ὄνου ἐξαλείφων ἐξήλειψα αὐτούς, ὅτι ἐν σιαγόνι ὄνου ἐπάταξα
χιλίους ἄνδρας. Καὶ ἐγένετο ἡνίκα συνετέλεσε λαλῶν, καὶ ἔῤ- 17
ῥιψε τὴν σιαγόνα ἀπὸ τῆς χειρὸς αὐτοῦ· καὶ ἐκάλεσε τὸν τόπον
ἐκεῖνον, ᾿Αναίρεσις σιαγόνος. Καὶ ἐδίψησε σφόδρα, καὶ ἐβόησε 18
πρὸς Κύριον, καὶ εἶπε· σὺ ἔδωκας ἐν χειρὶ τοῦ δούλου σου τὴν
σωτηρίαν τὴν μεγάλην ταύτην, καὶ νῦν ἀποθανοῦμαι ἐν δίψει, καὶ
ἐμπεσοῦμαι ἐν χειρὶ τῶν ἀπεριτμήτων; Καὶ ἤνοιξεν ὁ Θεὸς τὸ 19
τραῦμα τῆς σιαγόνος, καὶ ἐξῆλθεν ἐξ αὐτοῦ ὕδατα, καὶ ἔπιε· καὶ
ἐπέστρεψε τὸ πνεῦμα αὐτοῦ ἐν αὐτῷ, καὶ ἀνέψυξε· διὰ τοῦτο ἐ-
κλήθη τὸ ὄνομα τῆς πηγῆς, ᾿Επίκλητος σιαγόνος, ἕως τῆς
ἡμέρας ταύτης. Καὶ ἔκρινε τὸν ᾿Ισραὴλ ἐν ἡμέραις ἀλλοφύλων 20
ἔτη εἴκοσι.

ΚΕΦ. ΙΣ΄. XVI.
ΚΑΙ ἐπορεύθη Σαμψὼν ἐκεῖθεν εἰς Γάζαν· καὶ ἴδεν ἐκεῖ γυ- 1
ναῖκα πόρνην, καὶ εἰσῆλθε πρὸς αὐτήν. Καὶ ἀπηγγέλη τοῖς Γαζαί- 2
οις, λέγοντες· ἥκει Σαμψὼν ἐνταῦθα. Καὶ ἐκύκλωσαν καὶ ἐν-
ἡδρεύσαν αὐτὸν ὅλην τὴν νύκτα ἐπὶ τῆς πύλης τῆς πόλεως,
30