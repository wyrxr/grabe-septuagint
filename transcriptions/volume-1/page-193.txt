¶ 178 ΛΕΥΙΤΙΚΟΝ ΚΕΦ. Δ'. Ε'.
πᾶν αὐτοῦ τὸ αἷμα ἐκχεεῖ παρὰ τὴν βάσιν τοῦ θυσιαστηρίου τῆς
35 ὁλοκαυτώσεως. Καὶ πᾶν αὐτοῦ τὸ στέαρ περιελεῖ, ὃν τρόπον πε-
ριαιρεῖται στέαρ προβάτου ἐκ τῆς θυσίας τοῦ σωτηρίου· καὶ ἐπι-
θήσει αὐτὸ ὁ ἱερεὺς ἐπὶ τὸ θυσιαστήριον ἐπὶ τὸ ὁλοκαύτωμα Κυρίου·
καὶ ἐξιλάσεται περὶ αὐτοῦ ὁ ἱερεὺς περὶ τῆς ἁμαρτίας αὐτοῦ, ἧς
ἥμαρτε, καὶ ἀφεθήσεται αὐτῷ.

ΚΕΦ. Ε'. V.

1 ΕΑΝ δὲ ψυχὴ ἁμάρτῃ, καὶ ἀκούσῃ φωνὴν ὁρκισμοῦ, καὶ οὗ-
τος μάρτυς ἢ ἑώρακεν, ἢ σύνοιδεν, ἐὰν μὴ ἀπαγγείλῃ, καὶ λή-
2 ψεται τὴν ἁμαρτίαν αὐτοῦ. Ἡ ψυχή, ἥτις ἐὰν ἅψηται παντὸς
πράγματος ἀκαθάρτου, ἢ θνησιμαίου (ἢ) θηριαλώτου ἀκαθάρτου,
ἢ τῶν θνησιμαίων (ἢ) τῶν βδελυγμάτων τῶν ἀκαθάρτων, ἢ τῶν
θνησιμαίων κτηνῶν τῶν ἀκαθάρτων, καὶ λάθῃ ἀπ᾿ αὐτοῦ, καὶ
3 αὐτὸς μεμίανται, καὶ πλημμελήσῃ· ἢ ἅψηται ἀπὸ ἀκαθαρσίας ἀν-
θρώπου, ἀπὸ πάσης ἀκαθαρσίας αὐτοῦ, ἧς ἂν ἁψάμενος μιανθῇ,
4 καὶ ἔλαβεν αὐτόν, μετὰ τοῦτο δὲ γνῷ, καὶ πλημμελήσῃ· ἢ ψυχή,
ἣ ἂν ὁμόσῃ, διαστέλλουσα τοῖς χείλεσι κακοποιήσαι ἢ καλῶς ποιῆ-
σαι, κατὰ πάντα ὅσα ἐὰν διαστείλῃ ὁ ἄνθρωπος μεθ᾿ ὅρκου, καὶ
λάθῃ αὐτόν (πρὸ ὀφθαλμῶν), καὶ οὗτος γνῷ, καὶ ἁμάρτῃ ἔν τι
5 τούτων· καὶ ἔσται ὅτι πλημμελήσῃ εἷς ἓν ἀπὸ τούτων, καὶ ἐξα-
6 γορεύσει τὴν ἁμαρτίαν, περὶ ἧς ἡμάρτηκε κατ᾿ αὐτῆς, καὶ οἴσει
περὶ ὧν ἐπλημμέλησε Κυρίῳ, περὶ τῆς ἁμαρτίας αὐτοῦ, ἧς ἥ-
μαρτε, θῆλυ ἀπὸ τῶν προβάτων ἀμνάδα, ἢ χίμαιραν ἐξ αἰγῶν,
περὶ ἁμαρτίας· καὶ ἐξιλάσεται περὶ αὐτοῦ ὁ ἱερεὺς περὶ τῆς ἁ-
7 μαρτίας αὐτοῦ, (ἧς ἥμαρτε,) καὶ ἀφεθήσεται αὐτῷ ἡ ἁμαρτία. Ἐὰν
δὲ μὴ ἰσχύῃ ἡ χεὶρ αὐτοῦ τὸ ἱκανὸν εἰς πρόβατον, οἴσει περὶ τῆς
ἁμαρτίας αὐτοῦ, ἧς ἥμαρτε, δύο τρυγόνας, ἢ δύο νεοσσοὺς περι-
στερῶν τῷ Κυρίῳ, ἕνα περὶ ἁμαρτίας, καὶ ἕνα εἰς ὁλοκαύτωμα·
8 καὶ οἴσει αὐτὰ πρὸς τὸν ἱερέα· καὶ προσάξει ὁ ἱερεὺς τὸ περὶ
ἁμαρτίας πρότερον, καὶ ἀποκνίσει ὁ ἱερεὺς τὴν κεφαλὴν αὐτοῦ ἀπὸ
9 τοῦ σφονδύλου αὐτοῦ, καὶ οὐ διελεῖ· καὶ φανεῖ ἀπὸ τοῦ αἵματος
τοῦ περὶ τῆς ἁμαρτίας ἐπὶ τὸν τοῖχον τοῦ θυσιαστηρίου, τὸ δὲ
κατάλοιπον τοῦ αἵματος καταστραγγιεῖ ἐπὶ τὴν βάσιν τοῦ θυσια-
10 στηρίου· ἁμαρτίας γάρ ἐστι. Καὶ τὸ δεύτερον ποιήσει ὁλοκαύτωμα,