ΚΕΦ. ΑΓ´. ΕΞΟΔΟΣ 157
Ἰεβουσαῖον· καὶ εἰσάξει σε εἰς γῆν ῥέουσαν γάλα καὶ μέλι· οὐ 3
γὰρ συναναβῶ μετὰ σοῦ, διὰ τὸ λαὸν σκληροτράχηλόν σε εἶναι,
ἵνα μὴ ἐξαναλώσω σε ἐν τῇ ὁδῷ. Καὶ ἀκούσας ὁ λαὸς τὸ ῥῆμα 4
τὸ πονηρὸν τοῦτο, κατεπένθησαν ἐν πενθοῖς· οὐκ ἔθηκεν ἀνὴρ
κόσμον αὑτοῦ ἐφ᾽ αὑτόν. Καὶ εἶπε Κύριος πρὸς Μωυσῆν· λάλη- 5
σον τοῖς υἱοῖς Ἰσραήλ· ὑμεῖς λαὸς σκληροτράχηλος, ὁρᾶτε, μὴ
πληγὴν ἄλλην ἐγὼ ἐπάγω ἐφ᾽ ὑμᾶς, καὶ ἐξαναλώσω ὑμᾶς· νῦν
οὖν ἀφέλετε τὰς στολὰς τῶν δοξῶν ὑμῶν, καὶ τὸν κόσμον, καὶ
δείξω σοι ἃ ποιήσω σοι. Καὶ παριείλαντο οἱ υἱοὶ Ἰσραὴλ τὸν κό- 6
σμον αὑτῶν καὶ τὴν περιστολὴν ἀπὸ τοῦ ὄρους Χωρήβ. Καὶ λα- 7
βὼν Μωυσῆς τὴν σκηνὴν αὑτοῦ, ἔπηξεν ἔξω τῆς παρεμβολῆς,
μακρὰν ἀπὸ τῆς παρεμβολῆς, καὶ ἐκλήθη σκηνὴ μαρτυρίου· καὶ
ἐγένετο, πᾶς ὁ ζητῶν Κύριον ἐξεπορεύετο εἰς τὴν σκηνὴν μαρ-
τυρίου τὴν ἔξω τῆς παρεμβολῆς. Ἡνίκα δ᾽ ἂν εἰσεπορεύετο Μωυ- 8
σῆς εἰς τὴν σκηνήν, εἰστήκει πᾶς ὁ λαός, σκοπεύοντες ἕκαστος
παρὰ τὰς θύρας τῆς σκηνῆς αὑτοῦ· καὶ κατενόουν ἀπιόντος Μωυ-
σῆ, ἕως τοῦ ἐλθεῖν αὑτὸν εἰς τὴν σκηνήν. Ὡς δ᾽ ἂν εἰσῆλθε Μωυ- 9
σῆς εἰς τὴν σκηνήν, κατέβαινεν ὁ στύλος τῆς νεφέλης, καὶ ἵστατο
ἐπὶ τῶν θυρῶν τῆς σκηνῆς, καὶ ἐλάλει τῷ Μωυσῇ. Καὶ ἑώρα 10
πᾶς ὁ λαὸς τὸν στύλον τῆς νεφέλης ἑστῶτα ἐπὶ τῶν θυρῶν τῆς
σκηνῆς· καὶ στάντες πᾶς ὁ λαός, προσεκύνησαν ἕκαστος ἀπὸ τῆς
θύρας τῆς σκηνῆς αὑτοῦ, ( καὶ κατενόουν ἀπιόντος Μωυσῆ). Καὶ 11
ἐλάλησε Κύριος πρὸς Μωυσῆν, ἐνώπιος ἐνωπίῳ, ὡσεί τις λαλή-
σαι πρὸς ἑαυτοῦ φίλον, καὶ ἀπελύετο εἰς τὴν παρεμβολήν· ὁ δὲ
θεράπων Ἰησοῦς υἱὸς Ναυῆ νέος οὐκ ἐξεπορεύετο ἐκ τῆς σκηνῆς.
Καὶ εἶπε Μωυσῆς πρὸς Κύριον· ἰδοὺ σύ μοι λέγεις· ἀνάγαγε τὸν 12
λαὸν τοῦτον, σὺ δὲ οὐκ ἐδήλωσάς μοι, ὃν συναποστελεῖς μετ᾽ ἐμοῦ·
σὺ δέ μοι εἶπας· οἶδά σε παρὰ πάντας, καὶ χάριν ἔχεις παρ᾽ ἐμοί.
Εἰ οὖν εὕρηκα χάριν ἐναντίον σου, ἐμφάνισόν μοι σεαυτὸν γνω- 13
στῶς, ἵνα ἴδω σε, ὅπως ὦ εὑρηκὼς χάριν ἐνώπιόν σου, καὶ ἵνα
γνῶ, ὅτι λαός σου τὸ ἔθνος ( τὸ μέγα ) τοῦτο. Καὶ λέγει· αὐτὸς 14
προπορεύσομαί σου, καὶ καταπαύσω σε. Καὶ εἶπε πρὸς αὑτόν· 15
εἰ μὴ σὺ αὐτὸς συμπορεύσῃ μεθ᾽ ἡμῶν, μή με ἀναγάγῃς ἐντεῦθεν.
Καὶ πῶς γνωστὸν ἔσται ἀληθῶς, ὅτι εὕρηκα χάριν παρὰ σοὶ ἐγώ τε 16
καὶ ὁ λαός σου, ἀλλ᾽ ἢ συμπορευομένου σου μεθ᾽ ἡμῶν; καὶ ἐν-
δοξασθησόμεθα ἐγώ τε καὶ ὁ λαός σου παρὰ πάντα τὰ ἔ-