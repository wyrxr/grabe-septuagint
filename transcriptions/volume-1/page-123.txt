108
Ε Ξ Ο Δ Ο Σ ΚΕ.Φ Η´.
2 μοι λατρεύσωσιν. Εἰ δὲ μὴ βούλει σὺ ἐξαποστεῖλαι, ἰδοὺ ἐγὼ τύ-
3 πτω πάντα τὰ ὅριά σου βατράχους· καὶ ἐξερεύξεται ὁ ποταμὸς
    βατράχους, καὶ ἀναβάντες εἰσελεύσονται εἰς τοὺς οἴκους σου, καὶ εἰς
    τὰ ταμιεῖα τῶν κοιτώνων σου, καὶ ἐπὶ τῶν κλινῶν σου , καὶ εἰς
    τοὺς οἴκους τῶν θεραπόντων σου καὶ τοῦ λαοῦ σου, καὶ ἐν τοῖς
    φυράμασί σου, καὶ ἐν τοῖς φρέασί σου, καὶ ἐν τοῖς κλιβάνοις σου·
4 καὶ ἐπὶ σέ, καὶ ἐπὶ τοὺς θεράποντάς σου, καὶ ἐπὶ τὸν λαόν σου
5 ἀναβήσονται οἱ βάτραχοι. Εἶπε δὲ Κύριος πρὸς Μωυσῆν· εἶπον
    Ἀαρὼν τῷ ἀδελφῷ σου· ἔκτεινον τῇ χειρί σου τὴν ῥάβδον σου ἐπὶ
    τοὺς ποταμούς, καὶ ἐπὶ τὰς διώρυγας καὶ ἐπὶ τὰ ἕλη, καὶ ἀνά-
6 γαγε τοὺς βατράχους ἐπὶ τὴν γῆν Αἰγύπτου. Καὶ ἐξέτεινεν Ἀα-
    ρὼν τὴν χεῖρα ἐπὶ τὰ ὕδατα Αἰγύπτου, καὶ ἀνήγαγε τοὺς βα-
    τράχους· καὶ ἀνεβιβάσθη ὁ βάτραχος, καὶ ἐκάλυψε τὴν γῆν Αἰγύπτου.
7 Ἐποίησαν δὲ ὡσαύτως καὶ οἱ ἐπαοιδοὶ τῶν Αἰγυπτίων ἐν ταῖς
    ἐπαοιδαῖς αὐτῶν, καὶ ἀνήγαγον τοὺς βατράχους ἐπὶ πᾶσαν γῆν
8 Αἰγύπτου. Καὶ ἐκάλεσε Φαραὼ Μωυσῆν καὶ Ἀαρών, καὶ εἶπεν·
    εὔξασθε περὶ ἐμοῦ πρὸς Κύριον, καὶ περιελέτω τοὺς βατράχους
    ἀπ᾽ ἐμοῦ, καὶ ἀπὸ τοῦ ἐμοῦ λαοῦ, καὶ ἐξαποστελῶ τὸν λαόν, καὶ
9 θύσωσι τῷ Κυρίῳ. Εἶπε δὲ Μωυσῆς πρὸς Φαραώ· τάξαι πρός με
    πότε εὔξομαι περὶ σοῦ, καὶ περὶ τῶν θεραπόντων σου, καὶ τοῦ
    λαοῦ σου, ἀφανίσαι τοὺς βατράχους ἀπὸ σοῦ, καὶ ἀπὸ τοῦ λαοῦ
    σου, καὶ ἐκ τῶν οἰκιῶν ὑμῶν· πλὴν ἐν τῷ ποταμῷ ὑπολειφθήσον-
10 ται. Ὁ δὲ εἶπεν· εἰς αὔριον. Εἶπεν οὖν· ὡς εἴρηκας· ἵνα εἰδῇς,
11 ὅτι οὐκ ἔστιν ἄλλος πλὴν Κύριος. Καὶ περιαιρεθήσονται οἱ βάτρα-
    χοι ἀπὸ σοῦ, καὶ ἐκ τῶν οἰκιῶν ὑμῶν, καὶ ἐκ τῶν ἐπαύλεων,
    καὶ ἀπὸ τῶν θεραπόντων σου, καὶ ἀπὸ τοῦ λαοῦ σου· πλὴν ἐν
12 τῷ ποταμῷ ὑπολειφθήσονται. Ἐξῆλθε δὲ Μωυσῆς καὶ Ἀαρὼν ἀπὸ
    Φαραώ· καὶ ἐβόησε Μωυσῆς πρὸς Κύριον περὶ τοῦ ὁρισμοῦ τῶν
13 βατράχων, ὡς ἐτάξατο Φαραώ. Ἐποίησε δὲ Κύριος καθάπερ εἶπε
    Μωυσῆς· καὶ ἐτελεύτησαν οἱ βάτραχοι ἐκ τῶν οἰκιῶν, καὶ ἐκ τῶν
14 ἐπαύλεων, καὶ ἐκ τῶν ἀγρῶν· καὶ συνήγαγον αὐτοὺς θημωνίας
15 θημωνίας, καὶ ὤζεσεν ἡ γῆ. Ἰδὼν δὲ Φαραὼ ὅτι γέγονεν ἀνάψυ-
    ξις, ἐβαρύνθη ἡ καρδία αὐτοῦ, καὶ οὐκ εἰσήκουσεν αὐτῶν, καθά-
16 περ ἐλάλησε Κύριος. Εἶπε δὲ Κύριος πρὸς Μωυσῆν· εἶπον Ἀα-
    ρὼν· ἔκτεινον τῇ χειρὶ τὴν ῥάβδον σου, καὶ πάταξον τὸ χῶμα τῆς
    γῆς, καὶ ἔσονται σκνῖπες ἔν τε τοῖς ἀνθρώποις , καὶ ἐν τοῖς τε-