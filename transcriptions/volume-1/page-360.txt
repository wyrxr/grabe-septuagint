ΚΕΦ. ΙΘʹ. Κʹ. ΔΕΥΤΕΡΟΝΟΜΙΟΝ 345
αἵματος, καὶ ἀποθανεῖται· οὐ φείσεται ὁ ὀφθαλμός σου ἐπ᾿ αὐτῷ, 13
καὶ καθαριεῖς τὸ αἷμα τὸ ἀναίτιον ἐξ Ἰσραήλ, καὶ εὖ σοι ἔσται. Οὐ 14
μετακινήσεις ὅρια τοῦ πλησίον σου, ἃ ἔστησαν οἱ πρότεροι σου ἐν
τῇ κληρονομίᾳ σου, ἣν κατεκληρονομήθης ἐν τῇ γῇ ἣν Κύριος ὁ
Θεός σου δίδωσι σοι ἐν κλήρῳ, κληρονομῆσαι αὐτήν. Οὐκ ἔμμε- 15
νεῖ μάρτυς εἷς μαρτυρῆσαι κατὰ ἀνθρώπου κατὰ πᾶσαν ἀδικίαν,
καὶ κατὰ πᾶν ἁμάρτημα, καὶ κατὰ πᾶσαν ἁμαρτίαν, ἣν ἐὰν ἁμάρ-
τῃ· ἐπὶ στόματος δύο μαρτύρων, καὶ ἐπὶ στόματος τριῶν μαρτύ-
ρων, σταθήσεται πᾶν ῥῆμα. Ἐὰν δὲ καταστῇ μάρτυς ἄδικος κατὰ 16
ἀνθρώπου, καταλέγων αὐτοῦ ἀσέβειαν, καὶ στήσονται οἱ δύο ἀν- 17
θρωποι, οἷς ἐστιν αὐτοῖς ἡ ἀντιλογία, ἔναντι Κυρίου, καὶ ἔναντι
τῶν ἱερέων, καὶ ἔναντι τῶν κριτῶν, οἳ ἂν ὦσιν ἐν ταῖς ἡμέραις
ἐκείναις· καὶ ἐξετάσωσιν οἱ κριταὶ ἀκριβῶς, καὶ ἰδοὺ μάρτυς ἄδι- 18
κος ἐμαρτύρησεν ἄδικα, ἀντέστη κατὰ τοῦ ἀδελφοῦ αὐτοῦ· καὶ ποιή- 19
σετε αὐτῷ ὃν τρόπον ἐπονηρεύσατο τῷ πλησίον ποιῆσαι, καὶ ἐξα-
ρειτε τὸν πονηρὸν ἐξ ὑμῶν αὐτῶν· καὶ οἱ ἔπιλοιποι ἀκούσαντες 20
φοβηθήσονται, καὶ οὐ προσθήσουσιν ἔτι ποιεῖν κατὰ τὸ ῥῆμα
τὸ πονηρὸν τοῦτο ἐν ὑμῖν· Οὐ φείσεται ὁ ὀφθαλμός σου ἐπ᾿ 21
αὐτῷ· ψυχὴν ἀντὶ ψυχῆς, ὀφθαλμὸν ἀντὶ ὀφθαλμοῦ, ὀδόντα ἀντὶ
ὀδόντος, χεῖρα ἀντὶ χειρός, πόδα ἀντὶ ποδός. (Καθότι ἂν δῷ μῶ-
μον τῷ πλησίον, οὕτως δοθήσεται αὐτῷ.)

ΚΕΦ. Κʹ. ΧΧ.

ἙΑΝ δὲ ἐξέλθῃς εἰς πόλεμον ἐπὶ τοὺς ἐχθρούς σου, καὶ ἴδῃς 1
ἵππον καὶ ἀναβάτην καὶ λαὸν πλείονα σου, οὐ φοβηθήσῃ ἀπ᾿ αὐ-
τῶν· ὅτι Κύριος ὁ Θεός σου μετὰ σοῦ, ὁ ἀναβιβάσας σε ἐκ γῆς
Αἰγύπτου. Καὶ ἔσται ὅταν ἐγγίσῃς τῷ πολέμῳ, καὶ προσεγγίσας 2
ὁ ἱερεὺς λαλήσει τῷ λαῷ, καὶ ἐρεῖ πρὸς αὐτούς· ἄκουε Ἰσ- 3
ραήλ· ὑμεῖς προσπορεύεσθε σήμερον εἰς πόλεμον ἐπὶ τοὺς ἐχ-
θροὺς ὑμῶν· μὴ ἐκλυέσθω ἡ καρδία ὑμῶν, μὴ φοβεῖσθε, μηδὲ
θραύεσθε, μηδὲ ἐκκλίνητε ἀπὸ προσώπου αὐτῶν· ὅτι Κύριος 4
ὁ Θεός ὑμῶν ὁ προπορευόμενος μεθ᾿ ὑμῶν, συνεκπολεμήσαι
ὑμῖν τοὺς ἐχθροὺς ὑμῶν, (κα!) διασῶσαι ὑμᾶς. Καὶ λα- 5
λήσουσιν οἱ γραμματεῖς πρὸς τὸν λαόν, λέγοντες· τίς ὁ ἄνθρω-
πος ὁ οἰκοδομήσας οἰκίαν καινήν, καὶ οὐκ ἐνεκαίνισεν αὐτήν; πο-