ΚΕΦ. ΙϚ΄. ΙΖ΄.                                 Α Ρ Ι Θ Μ Ο Ι                                   267
ζώντων, καὶ ἐκόπασεν ἡ θραῦσις. Καὶ ἐγένοντο οἱ τεθνηκότες ἐν 49
τῇ θραύσει τεσσαρεσκαίδεκα χιλιάδες καὶ ἑπτακόσιοι, χωρὶς τῶν τε-
θνηκότων ἕνεκεν Κορέ. Καὶ ἐπέστρεψεν ᾿Ααρὼν πρὸς Μωυσῆν ἐπὶ 50
τὴν θύραν τῆς σκηνῆς τοῦ μαρτυρίου, καὶ ἐκόπασεν ἡ θραῦσις.

ΚΕΦ. ΙΖ΄. XVII.

1 ΚΑΙ ἐλάλησε Κύριος πρὸς Μωυσῆν, λέγων· λάλησον τοῖς υἱ- 2
    οῖς ᾿Ισραήλ, καὶ λάβε παρ᾿ αὐτῶν ῥάβδον, ῥάβδον κατ᾿ οἴκους πα-
    τριῶν (αὐτῶν) παρὰ πάντων τῶν ἀρχόντων αὐτῶν, κατ᾿ οἴκους πατριῶν
    αὐτῶν, δώδεκα ῥάβδους· ἑκάστου τὸ ὄνομα αὐτοῦ ἐπίγραφον ἐπὶ
    τῆς ῥάβδου αὐτοῦ. Καὶ τὸ ὄνομα ᾿Ααρὼν ἐπίγραφον ἐπὶ τῆς ῥά- 3
    βδου Λευί· ἔστι γὰρ ῥάβδος μία, κατὰ φυλὴν οἴκου πατριῶν αὐ-
    τῶν δώσουσι. Καὶ θήσεις αὐτὰς ἐν τῇ σκηνῇ τοῦ μαρτυρίου, κατέ- 4
    ναντι τοῦ μαρτυρίου, ἐν οἷς γνωσθήσομαί σοι ἐκεῖ. Καὶ ἔσται ὁ ἄν- 5
    θρωπος ὃν ἂν ἐκλέξωμαι αὐτόν, ἡ ῥάβδος αὐτοῦ ἐκβλαστήσει· καὶ
    περιελῶ ἀπ᾿ ἐμοῦ τὸν γογγυσμὸν υἱῶν ᾿Ισραήλ, ὅσα αὐτοὶ γογ-
    γύζουσιν ἐφ᾿ ὑμῖν. Καὶ ἐλάλησε Μωυσῆς τοῖς υἱοῖς ᾿Ισραήλ· καὶ 6
    ἔδωκαν αὐτῷ πάντες οἱ ἄρχοντες αὐτῶν ῥάβδον, τῷ ἄρχοντι τῷ
    ἑνὶ ῥάβδον κατὰ ἄρχοντα ἕνα, κατ᾿ οἴκους πατριῶν αὐτῶν, δώδεκα
    ῥάβδους· καὶ ἡ ῥάβδος ᾿Ααρὼν ἀναμέσον τῶν ῥάβδων αὐτῶν. Καὶ 7
    ἀπέθηκε Μωυσῆς τὰς ῥάβδους ἔναντι Κυρίου εἰς τὴν σκηνὴν τοῦ
    μαρτυρίου. Καὶ ἐγένετο τῇ ἐπαύριον, καὶ εἰσῆλθε Μωυσῆς καὶ ᾿Α- 8
    αρὼν ἐν τῇ σκηνῇ τοῦ μαρτυρίου· καὶ ἰδοὺ ἐβλάστησεν ἡ ῥάβδος
    ἡ ᾿Ααρὼν εἰς οἶκον Λευί, καὶ ἐξήνεγκε βλαστόν, καὶ ἐξήνθησεν ἄν-
    θη, καὶ ἐβλάστησε κάρυα. Καὶ ἐξήνεγκε Μωυσῆς πάσας τὰς ῥάβδους 9
    ἀπὸ προσώπου Κυρίου πρὸς πάντας υἱοὺς ᾿Ισραήλ· καὶ εἶδον, καὶ
    ἔλαβον ἕκαστος τὴν ῥάβδον αὐτοῦ. Καὶ εἶπε Κύριος πρὸς Μωυ- 10
    σῆν· ἀπόθες τὴν ῥάβδον ᾿Ααρὼν ἐνώπιον τῶν μαρτυρίων εἰς δια-
    τήρησιν, εἰς σημεῖον τοῖς υἱοῖς τῶν ἀνηκόων· καὶ παύσασθω ὁ γογ-
    γυσμὸς αὐτῶν ἀπ᾿ ἐμοῦ, καὶ οὐ μὴ ἀποθάνωσι. Καὶ ἐποίησε Μω- 11
    υσῆς καὶ ᾿Ααρών· ὅσα συνέταξε Κύριος τῷ Μωυσῇ, οὕτως ἐποί-
    ησαν. Καὶ εἶπαν οἱ υἱοὶ ᾿Ισραὴλ πρὸς Μωυσῆν, λέγοντες· ἰδοὺ 12
    ἐξηντλώμεθα, ἀπολώλαμεν πάντες, ἡμεῖς παρανηλώμεθα· πᾶς ὁ ἁπτό- 13
    μενος τῆς σκηνῆς Κυρίου, ἀποθνήσκει· ἕως εἰς τέλος ἀποθάνωμεν;