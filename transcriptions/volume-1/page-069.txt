54
Γ Ε Ν Ε Σ Ι Σ
ΚΕΦ. ΛΑ΄. XXXI.

1 ἬΚΟΥΣΕ δὲ Ἰακὼβ τὰ ῥήματα τῶν υἱῶν Λάβαν, λεγόντων·
    εἴληφεν Ἰακὼβ πάντα τὰ τοῦ πατρὸς ἡμῶν, καὶ ἐκ τῶν τοῦ πα-
2 τρὸς ἡμῶν πεποίηκε πᾶσαν τὴν δόξαν ταύτην. Καὶ εἶδεν Ἰακὼβ
    τὸ πρόσωπον Λάβαν, καὶ ἰδοὺ οὐκ ἦν πρὸς αὐτὸν ὡς ἐχθὲς καὶ
3 τρίτην ἡμέραν. Εἶπε δὲ Κύριος πρὸς Ἰακώβ· ἀποστρέφου εἰς τὴν
    γῆν τοῦ πατρός σου καὶ εἰς τὴν γενεάν σου, καὶ ἔσομαι μετὰ σοῦ.
4 Ἀποστείλας δὲ Ἰακώβ, ἐκάλεσε Ῥαχὴλ καὶ Λείαν εἰς τὸ πεδίον
5 οὗ τὰ ποίμνια. Καὶ εἶπεν αὐταῖς· ὁρῶ ἐγὼ τὸ πρόσωπον τοῦ πα-
    τρός ὑμῶν, ὅτι οὐκ ἐστι μετ᾿ ἐμοῦ ὡς ἐχθὲς καὶ τρίτην ἡμέραν·
6 ὁ δὲ Θεὸς τοῦ πατρός μου ἦν μετ᾿ ἐμοῦ. Καὶ αὐταὶ δὲ οἴδατε,
7 ὅτι ἐν πάσῃ ἰσχύϊ μου δεδούλευκα τῷ πατρὶ ὑμῶν· ὁ δὲ πατὴρ
    ὑμῶν παρεκρούσατό με, καὶ ἤλλαξε τὸν μισθόν μου τῶν δέκα
8 μνῶν· καὶ οὐκ ἔδωκεν αὐτῷ ὁ Θεὸς κακοποιῆσαί με. Ἐὰν οὕτως
    εἴπῃ· τὰ ποικίλα ἔσται σου μισθός· καὶ τέξεται πάντα τὰ πρό-
    βατα ποικίλα. Ἐὰν δὲ εἴπῃ· τὰ λευκὰ ἔσται σου μισθός· καὶ τέ-
9 ξεται πάντα τὰ πρόβατα λευκά. Καὶ ἀφείλατο ὁ Θεὸς πάντα τὰ
10 κτήνη τοῦ πατρὸς ὑμῶν, καὶ ἔδωκέ μοι αὐτά. Καὶ ἐγένετο ἡνί-
    κα ἐνεκίσσων τὰ πρόβατα, καὶ ἰδὼν ἐν τοῖς ὀφθαλμοῖς μου ἐν τῷ
    ὕπνῳ, καὶ ἰδοὺ οἱ τράγοι καὶ οἱ κριοὶ ἀναβαίνοντες ἦσαν ἐπὶ τὰ
    πρόβατα καὶ τὰς αἶγας διαλεύκους, καὶ ποικίλοι καὶ σποδοειδεῖς
11 ῥαντοί. Καὶ εἶπέ μοι ὁ ἄγγελος τοῦ Θεοῦ καθ᾿ ὕπνον· Ἰακώβ,
12 Ἰακώβ. Ἐγὼ δὲ εἶπα· τί ἐστι. Καὶ εἶπεν· ἀνάβλεψον τοῖς ὀφθαλ-
    μοῖς, καὶ ἴδε τοὺς τράγους καὶ τοὺς κριοὺς ἀναβαίνοντας ἐπὶ τὰ
    πρόβατα καὶ τὰς αἶγας διαλεύκους καὶ ποικίλους καὶ σποδοειδεῖς
13 ῥαντούς· ἑώρακα γὰρ πάντα ὅσα σοι Λάβαν ποιεῖ. Ἐγώ εἰμι ὁ
    Θεὸς ὁ ὀφθείς σοι· ἐν τῷ τόπῳ Θεοῦ, οὗ ἠλείψας μοι ἐκεῖ στή-
    λην, καὶ ηὔξω μοι ἐκεῖ εὐχήν· νῦν οὖν ἀνάστηθι, καὶ ἔξελθε ἐκ
    τῆς γῆς ταύτης, καὶ ἀπελθε εἰς τὴν γῆν τῆς γενέσεώς σου, καὶ
14 ἔσομαι μετὰ σοῦ. Καὶ ἀποκριθεῖσα Ῥαχὴλ καὶ Λεία, εἶπαν αὐτῷ·
    μὴ ἔστιν ἡμῖν ἔτι μερὶς ἢ κληρονομία ἐν τῷ οἴκῳ τοῦ πατρὸς
15 ἡμῶν; οὐχ ὡς αἱ ἀλλότριαι λελογίσμεθα αὐτῷ; πέπρακε γὰρ ἡ-
16 μᾶς, καὶ κατέφαγε καταβρώσει τὸ ἀργύριον ἡμῶν. Πάντα τὸν
    πλοῦτον, καὶ τὴν δόξαν, ἣν ἀφείλατο ὁ Θεὸς τοῦ πατρὸς ἡμῶν,