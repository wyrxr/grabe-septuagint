ΚΕΦ. Ε.
ΑΡΙΘΜΟΙ
241
σε, καὶ ἀποδώσει τὴν πλημμέλειαν αὐτοῦ τὸ κεφάλαιον αὐτοῦ,
καὶ τὸ ἐπίπεμπτον αὐτοῦ προσθήσει ἐπ᾿ αὐτό, καὶ ἀποδώσει τίνι
ἐπλημμέλησεν αὐτῷ. Ἐὰν δὲ μὴ ᾖ τῷ ἀνθρώπῳ ἀγχιστεύων, 8
ὥστε ἀποδοῦναι αὐτῷ τὸ πλημμέλημα πρὸς αὐτόν, τὸ πλημμέ-
λημα τὸ ἀποδιδόμενον τῷ Κυρίῳ, τῷ ἱερεῖ ἔσται, πλὴν τοῦ κριοῦ
τοῦ ἐξιλασμοῦ, δι᾿ οὗ ἐξιλάσεται ἐν αὐτῷ περὶ αὐτοῦ. Καὶ πᾶσα 9
ἀπαρχὴ κατὰ πάντα τὰ ἁγιαζόμενα ἐν υἱοῖς Ἰσραήλ, ὅσα ἐὰν
προσφέρωσι Κυρίῳ, τῷ ἱερεῖ αὐτῷ ἔσται· καὶ ἑκάστου τὸ ἡγια- 10
σμένα αὐτοῦ αὐτῷ ἔσται· καὶ ἀνήρ, ὃς ἂν δῶ τῷ ἱερεῖ, αὐτῷ ἔ-
σται. 11. Καὶ ἐλάλησε Κύριος πρὸς Μωυσῆν, λέγων· Λάλησον 12
τοῖς υἱοῖς Ἰσραήλ, καὶ ἐρεῖς πρὸς αὐτούς· ἀνδρὸς ἀνδρὸς ἐὰν πα-
ραβῇ ἡ γυνὴ αὐτοῦ, καὶ παρίδῃ αὐτὸν ὑπεριδοῦσα, καὶ κοιμηθῇ 13
μετ᾿ αὐτῆς τις κοίτην σπέρματος, καὶ λάθῃ ἐξ ὀφθαλμῶν τοῦ ἀν-
δρὸς αὐτῆς, καὶ κρύφῃ, αὐτῇ δὲ ᾖ μεμιασμένη, καὶ μάρτυς μὴ
ᾖ κατ᾿ αὐτῆς, καὶ αὐτὴ μὴ ᾖ συνελημμένη, καὶ ἐπέλθῃ αὐτῷ 14
πνεῦμα ζηλώσεως, καὶ ζηλώσῃ τὴν γυναῖκα αὐτοῦ, αὐτὴ δὲ με-
μίανται, ἢ ἐπέλθῃ αὐτῷ πνεῦμα ζηλώσεως, καὶ ζηλώσῃ τὴν γυ-
ναῖκα αὐτοῦ, αὐτὴ δὲ μὴ ᾖ μεμιασμένη, καὶ ἄξει ὁ ἄνθρωπος 15
τὴν γυναῖκα αὐτοῦ πρὸς τὸν ἱερέα, καὶ οἴσει τὸ δῶρον αὐτῆς περὶ
αὐτῆς, τὸ δέκατον τοῦ οἰφὶ ἀλεύρου κριθίνου· οὐκ ἐπιχεεῖ ἐπ᾿ αὐτὸ
ἔλαιον, οὐδὲ ἐπιθήσει ἐπ᾿ αὐτὸ λίβανον· ἔστι γὰρ θυσία ζηλοτυ-
πίας, θυσία μνημοσύνου, ἀναμιμνήσκουσα ἁμαρτίαν. Καὶ προσάξει 16
αὐτὴν ὁ ἱερεύς, καὶ στήσει αὐτὴν ἔναντι Κυρίου· καὶ λήψεται ὁ 17
ἱερεὺς ὕδωρ καθαρὸν ζῶν ἐν ἀγγείῳ ὀστρακίνῳ, καὶ ἀπὸ τῆς γῆς
τῆς οὔσης ἐπὶ τοῦ ἐδάφους τῆς σκηνῆς τοῦ μαρτυρίου, καὶ λαβὼν
ὁ ἱερεὺς ἐμβαλεῖ εἰς τὸ ὕδωρ· καὶ στήσει ὁ ἱερεὺς τὴν γυναῖκα ἔ-
ναντι Κυρίου, καὶ ἀποκαλύψει τὴν κεφαλὴν τῆς γυναικός, καὶ δώ- 18
σει ἐπὶ τὰς χεῖρας αὐτῆς τὴν θυσίαν τοῦ μνημοσύνου, τὴν θυσίαν
τῆς ζηλοτυπίας· ἐν δὲ τῇ χειρὶ τοῦ ἱερέως ἔσται τὸ ὕδωρ τοῦ ἐ-
λεγμοῦ τὸ ἐπικαταρώμενον τοῦτο. Καὶ ὁρκιεῖ αὐτὴν ὁ ἱερεύς, καὶ 19
ἐρεῖ τῇ γυναικί· εἰ μὴ κεκοίμηταί τις μετὰ σοῦ, καὶ εἰ μὴ παρα-
βέβηκας μιανθῆναι ὑπὸ τὸν ἄνδρα τὸν σεαυτῆς, ἀθῶα ἴσθι ἀπὸ τοῦ
ὕδατος τοῦ ἐλεγμοῦ τοῦ ἐπικαταρωμένου τούτου· εἰ δὲ σὺ παρα- 20
βέβηκας ὕπανδρος οὖσα, ἢ μεμίανσαι, καὶ ἔδωκέ τις τὴν κοίτην αὑ-
τοῦ ἐν σοί, πλὴν τοῦ ἀνδρός σου, (καὶ ὁρκιεῖ ὁ ἱερεὺς τὴν γυναῖκα 21
ἐν τοῖς ὅρκοις τῆς ἀρᾶς ταύτης, καὶ ἐρεῖ ὁ ἱερεὺς τῇ γυναικί·)
16