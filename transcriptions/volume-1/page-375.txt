360 ΔΕΥΤΕΡΟΝΟΜΙΟΝ ΚΕΦ. ΚΗʹ:
24 καὶ ἡ γῆ ἡ ὑποκάτω σου, σιδηρᾶ· δῴη Κύριος τὸν ὑετὸν τῇ γῇ
σου κονιορτόν, καὶ χοῦς ἐκ τοῦ οὐρανοῦ καταβήσεται ἐπὶ σέ, ἕως
25 ἂν ἐκτρίψῃ σε, καὶ ἕως ἂν ἀπολέσῃ σε. Δῴη σε Κύριος ἐπικο‐
πὴν ἐναντίον τῶν ἐχθρῶν σου· ἐν ὁδῷ μιᾷ ἐξελεύσῃ πρὸς αὐτούς,
καὶ ἐν ἑπτὰ ὁδοῖς φεύξῃ ἀπὸ προσώπου αὐτῶν, καὶ ἔσῃ ἐν δια‐
26 σπορᾷ ἐν πάσαις ταῖς βασιλείαις τῇ γῇς· καὶ ἔσονται οἱ νεκροί
ὑμῶν κατάβρωμα πᾶσι τοῖς πετεινοῖς τοῦ οὐρανοῦ, καὶ τοῖς θη‐
27 ρίοις τῆς γῆς, καὶ οὐκ ἔσται ὁ ἀποσοβῶν. Πατάξαι σε Κύριος ἐν
ἕλκει Αἰγυπτίῳ ἐν ταῖς ἔδραις, καὶ ψώρα ἀγρίᾳ, καὶ ἐν κνήφῃ, ὥστε
28 μὴ δύνασθαί σε ἰαθῆναι. Πατάξαι σε Κύριος παραπληξίᾳ, καὶ ἀο‐
29 ρασίᾳ, καὶ ἐκστάσει διανοίας· καὶ ἔσῃ ψηλαφῶν μεσημβρίας, ὡσεὶ
ψηλαφήσαι ὁ τυφλὸς ἐν τῷ σκότει, καὶ οὐκ εὐοδώσει τὰς ὁδούς σου· καὶ
ἔσῃ τότε ἀδικούμενος καὶ διαρπαζόμενος πάσας τὰς ἡμέρας, καὶ
30 οὐκ ἔσται σοι ὁ βοηθῶν. Γυναῖκα λήψῃ, καὶ ἀνὴρ ἕτερος ἕξει αὐτήν·
οἰκίαν οἰκοδομήσεις, καὶ οὐκ οἰκήσεις ἐν αὐτῇ· ἀμπελῶνα φυτεύσεις
31 καὶ οὐ μὴ τρυγήσεις αὐτόν. Ὁ μόσχος σου ἐσφαγμένος ἐναντίον σου
καὶ οὐ μὴ φάγῃ ἐξ αὐτοῦ· ὁ ὄνος σου ἡρπασμένος ἀπὸ σοῦ, καὶ οὐκ
ἀποδοθήσεταί σοι· τὰ πρόβατά σου δεδομένα τοῖς ἐχθροῖς σου, καὶ
32 οὐκ ἔσται σοι ὁ βοηθῶν. Οἱ υἱοί σου καὶ αἱ θυγατέρες σου δεδο‐
μέναι ἔθνει ἑτέρῳ καὶ οἱ ὀφθαλμοί σου ὄψονται σφακελίζοντες εἰς
33 αὐτὰ ὅλην τὴν ἡμέραν, καὶ οὐκ ἰσχύσει ἡ χείρ σου. Τὰ ἐκφόρια
τῆς γῆς σου, καὶ πάντας τοὺς πόνους σου φάγεται ἔθνος, ὃ οὐκ
ἐπίστασαι, καὶ ἔσῃ ἀδικούμενος καὶ τεθραυσμένος πάσας τὰς ἡ‐
34 μέρας· καὶ ἔσῃ παράπληκτος διὰ τὰ ὁράματα τῶν ὀφθαλμῶν σου,
35 ἃ βλέπῃ. Πατάξαι σε Κύριος ἐν ἕλκει πονηρῷ ἐπὶ τὰ γόνατα
καὶ ἐπὶ τὰς κνήμας, ὥστε μὴ δύνασθαι ἰαθῆναί σε ἀπὸ ἴχνους
36 τῶν ποδῶν σου ἕως τῆς κορυφῆς σου. Ἀπαγάγῃ Κύριος σὲ καὶ
τοὺς ἄρχοντάς σου, οὓς ἂν καταστήσεις ἐπὶ σεαυτόν, εἰς ἔθνος
ὃ οὐκ ἐπίστασαι σὺ καὶ οἱ πατέρες σου, καὶ λατρεύσεις ἐκεῖ θεοῖς
37 ἑτέροις, ξύλοις καὶ λίθοις· καὶ ἔσῃ ἐκεῖ ἐν αἰνίγματι καὶ ἐν πα‐
ραβολῇ καὶ ἐν διηγήματι ἐν πᾶσι τοῖς ἔθνεσιν, εἰς οὓς ἂν ἀπα‐
38 γάγῃ σε Κύριος ἐκεῖ. Σπέρμα πολὺ ἐξορίσεις εἰς τὸ πεδίον, καὶ
39 ὀλίγα εἰσοίσεις, ὅτι κατέδεται αὐτὰ ἡ ἀκρίς· ἀμπελῶνα φυτεύσεις
καὶ κατεργᾷ, καὶ οἶνον οὐ πίεσαι, οὐδὲ εὐφρανθήσῃ ἐξ αὐτοῦ, ὅτι
40 καταφάγεται αὐτὰ ὁ σκώληξ· ἐλαῖαι ἔσονταί σοι ἐν πᾶσι τοῖς ὁ‐
41 ρίοις σου, καὶ ἔλαιον οὐ χρίσῃ, ὅτι ἐκρυήσεται ἡ ἐλαία σου. Τοὺς