ΚΕΦ. Γ΄. ΚΡΙΤΑΙ 431
αὐτοῦ. Καὶ προσήνεγκε τὰ δῶρα τῷ ᾿Εγλὼμ βασιλεῖ Μωάβ· καὶ 17
᾿Εγλὼμ ἀνὴρ ἀστεῖος σφόδρα. Καὶ ἐγένετο ὡς συνετέλεσεν ᾿Αὼδ 18
προσφέρων τὰ δῶρα, καὶ ἐξαπέστειλε τοὺς αἴροντας τὰ δῶρα. καὶ 19
᾿Εγλὼμ ἀνέστρεψεν ἀπὸ τῶν γλυπτῶν, τῶν μετὰ τῆς Γαγάλ. Καὶ
εἶπεν ᾿Αώδ· λόγος μοι κρύφιος πρός σε, βασιλεύ. Καὶ εἶπεν ᾿Ε-
γλὼμ πᾶσιν ἐκ μέσου. Καὶ ἐξῆλθον ἀπ᾿ αὐτοῦ πάντες οἱ παρα-
στήκοντες αὐτῷ. Καὶ ᾿Αὼδ εἰσῆλθε πρὸς αὐτόν· καὶ ἐκάθητο ἐν 20
τῷ ὑπερῴῳ τῷ θερινῷ αὐτοῦ μονώτατος. Καὶ εἶπεν ᾿Αώδ· λόγος
Θεοῦ μοι πρός σε, βασιλεύ. Καὶ ἐξανέστη ἀπὸ τοῦ θρόνου ᾿Εγλὼμ
ἐγγύς αὐτοῦ. Καὶ ἐγένετο ἅμα τοῦ ἀναστῆναι, ἐξέτεινεν ᾿Αὼδ 21
τὴν χεῖρα τὴν ἀριστερὰν αὐτοῦ, καὶ ἔλαβε τὴν μάχαιραν ἀπὸ τοῦ
μηροῦ τοῦ δεξιοῦ αὐτοῦ, καὶ ἐνέπηξεν αὐτὴν εἰς τὴν κοιλίαν ᾿Ε-
γλώμ· καὶ ἐπεισήνεγκε καίγε τὴν λαβὴν ὀπίσω τῆς φλογός, καὶ 22
ἀπέκλεισε τὸ στέαρ κατὰ τῆς φλογός, ὅτι οὐκ ἐξέσπασε τὴν μά-
χαιραν ἐκ τῆς κοιλίας αὐτοῦ. Καὶ ἐξῆλθεν ᾿Αὼδ εἰς τὴν προστά- 23
δα, καὶ ἀπέκλεισε τὰς θύρας τοῦ ὑπερῴου ἐπ᾿ αὐτόν, καὶ ἐσφρή-
νωσε. Καὶ αὐτὸς ἐξῆλθε· καὶ οἱ παῖδες αὐτοῦ εἰσῆλθον, καὶ ἰδόν, 24
καὶ ἰδοὺ αἱ θύραι τοῦ ὑπερῴου ἀποκεκλεισμέναι. Καὶ εἶπαν· μή-
ποτε πρὸς δίῤῥους κάθηται ἐν τῇ ἀποχωρήσει τοῦ κοιτῶνος. Καὶ 25
προσέμειναν αἰσχυνόμενοι· καὶ ἰδοὺ οὐκ ἦν ὁ ἀνοίγων τὰς θύρας
τοῦ ὑπερῴου. Καὶ ἔλαβον τὴν κλεῖδα, καὶ ἤνοιξαν· καὶ ἰδοὺ ὁ
κύριος αὐτῶν πεπτωκὼς ἐπὶ τὴν γῆν τεθνηκώς. Καὶ ᾿Αὼδ διεσώ- 26
θη ἕως ἐθορυβοῦντο, καὶ οὐκ ἦν ὁ προσενῶν αὐτῷ· καὶ αὐτὸς πα-
ρῆλθε τὰ γλυπτά, καὶ διεσώθη ἕως Σειρωθά. Καὶ ἐγένετο ἡνίκα 27
ἦλθε, καὶ ἐσάλπισεν ἐν κερατίνῃ ἐν τῷ ὄρει ᾿Εφραίμ· καὶ κατέ-
βησαν σὺν αὐτῷ οἱ υἱοὶ ᾿Ισραὴλ ἀπὸ τοῦ ὄρους, καὶ αὐτὸς ἔμπρο-
σθεν αὐτῶν. Καὶ εἶπε πρὸς αὐτούς· καταβαίνετε ὀπίσω μου, ὅτι 28
παρέδωκε Κύριος ὁ Θεὸς τοὺς ἐχθροὺς ὑμῶν, τὴν Μωάβ, ἐν χει-
ρὶ ὑμῶν. Καὶ κατέβησαν ὀπίσω αὐτοῦ, καὶ προκατελάβοντο τὰς
διαβάσεις τοῦ ᾿Ιορδάνου τῆς Μωάβ, καὶ οὐκ ἀφῆκαν ἄνδρα διαβῆ-
ναι. Καὶ ἐπάταξαν τὴν Μωάβ ἐν τῷ καιρῷ ἐκείνῳ ὡσεὶ δέκα 29
χιλιάδας ἀνδρῶν, πάντας τοὺς μαχητάς, καὶ πάντας ἄνδρας δυ-
νάμεως· καὶ οὐ διεσώθη ἀνήρ. Καὶ ἐνετράπη Μωὰβ ἐν τῇ ἡμέρᾳ 30
ἐκείνῃ ὑπὸ τὴν χεῖρα ᾿Ισραήλ, καὶ ἡσύχασεν ἡ γῆ ὀγδοή-
κοντα ἔτη. καὶ ἔκρινεν αὐτοὺς ᾿Αὼδ ἕως οὗ ἀπέθανε. Καὶ μετὰ 31
τοῦτον ἀνέστη Σαμεγὰρ υἱὸς ᾿Ανὰθ, καὶ ἐπάταξε τοὺς ἀλλοφύ-