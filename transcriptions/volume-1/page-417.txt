402 Ι Η Σ Ο Υ Σ Ν Α Υ Η ΚΕΦ. ΙΔʹ.
τοῦ πέραν τοῦ Ἰορδάνου· καὶ τοῖς Λευίταις οὐκ ἔδωκε κλῆρον ἐν
4 αὐτοῖς, ὅτι ἦσαν οἱ υἱοὶ Ἰωσὴφ δύο φυλαί, Μανασσῆ καὶ Ἐφραίμ·
  καὶ οὐκ ἐδόθη μερὶς ἐν τῇ γῇ τοῖς Λευίταις, ἀλλ᾽ ἢ πόλεις κα-
  τοικεῖν, καὶ τὰ ἀφωρισμένα αὐτῶν τοῖς κτήνεσιν αὐτῶν, καὶ τὰ
5 κτήνη αὐτῶν. Ὃν τρόπον ἐνετείλατο Κύριος τῷ Μωυσῇ, οὕτως
6 ἐποίησαν οἱ υἱοὶ Ἰσραήλ, καὶ ἐμερίσαντο τὴν γῆν. Καὶ προσῆλ-
  θον οἱ υἱοὶ Ἰούδα πρὸς Ἰησοῦν ἐν Γαλγάλοις· καὶ εἶπε πρὸς αὐ-
  τὸν Χάλεβ ὁ τοῦ Ἰεφοννῆ ὁ Κενεζαῖος· σὺ ἐπίστῃ τὸ ῥῆμα ὃ
  ἐλάλησε Κύριος πρὸς Μωυσῆν ἄνθρωπον τοῦ Θεοῦ περὶ ἐμοῦ καὶ
7 σοῦ ἐν Κάδης Βαρνῆ. Τεσσαράκοντα γὰρ ἐτῶν ἤμην, ὅτε ἀπέστει-
  λέ με Μωυσῆς δοῦλος Κυρίου ἐκ Κάδης Βαρνῆ, κατασκοπεῦσαι
8 τὴν γῆν· καὶ ἀπεκρίθη αὐτῷ λόγον κατὰ τὸν νοῦν αὐτοῦ. Οἱ δὲ
  ἀδελφοί μου οἱ συναναβάντες μετ᾽ ἐμοῦ, μετέστησαν τὴν διάνοιαν
  τοῦ λαοῦ· ἐγὼ δὲ προσετέθην ἐπακολουθῆσαι Κυρίῳ τῷ Θεῷ μου.
9 Καὶ ὤμοσε Μωυσῆς ἐν ἐκείνῃ τῇ ἡμέρᾳ, λέγων· ἔτι ἡ γῆ ἐφ᾽ ἧς
  ἐπέβης ἐν αὐτῇ, σοὶ ἔσται ἐν κλήρῳ καὶ τοῖς τέκνοις σου εἰς τὸν
  αἰῶνα, ὅτι προσετέθην ἐπακολουθῆσαι ὀπίσω Κυρίου τοῦ Θεοῦ μου.
10 Καὶ νῦν ἰδοὺ διέθρεψέ με Κύριος, ὃν τρόπον εἶπε, τοῦτο τεσσα-
   ρακοστὸν καὶ πέμπτον ἔτος, ἀφ᾽ οὗ ἐλάλησε Κύριος τὸ ῥῆμα τοῦ-
   το πρὸς Μωυσῆν, καὶ ἐπορεύθη Ἰσραὴλ ἐν τῇ ἐρήμῳ· καὶ νῦν
11 ἰδοὺ ἐγὼ σήμερον υἱὸς ὀγδοήκοντα καὶ πέντε ἐτῶν ἔτι εἰμὶ σή-
   μερον ἰσχύων ὡσεὶ ὅτε ἀπέστειλέ με Μωυσῆς· ὡσαύτως ἰσχύω
12 νῦν ἐξελθεῖν καὶ εἰσελθεῖν εἰς τὸν πόλεμον. Καὶ νῦν αἰτοῦμαί σε
   τὸ ὄρος τοῦτο, καθὰ εἶπε Κύριος ἐν τῇ ἡμέρᾳ ἐκείνῃ· ὅτι σὺ ἀ-
   κήκοας τὸ ῥῆμα τοῦτο ἐν τῇ ἡμέρᾳ ἐκείνῃ. Νυνὶ δὲ εἰ Ἐνακὶμ
   ἐκεῖ εἰσί, πόλεις ὀχυραὶ καὶ μεγάλαι· ἐὰν οὖν Κύριος μετ᾽ ἐμοῦ
13 ᾖ, ἐξολοθρεύσω αὐτούς, ὃν τρόπον εἶπέ μοι Κύριος. Καὶ εὐλόγη-
   σεν αὐτὸν Ἰησοῦς, καὶ ἔδωκε τὴν Χεβρὼν τῷ Χάλεβ υἱῷ Ἰεφον-
14 νῆ, τῷ Κενεζαίῳ ἐν κλήρῳ· διὰ τοῦτο ἐγενήθη Χεβρὼν τῷ Χά-
   λεβ τῷ τοῦ Ἰεφοννῆ τοῦ Κενεζαίου ἐν κλήρῳ ἕως τῆς σήμερον
   ἡμέρας, διὰ τὸ αὐτὸν ἐπακολουθῆσαι τῷ προστάγματι Κυρίου τοῦ
15 Θεοῦ Ἰσραήλ. Τὸ δὲ ὄνομα Χεβρὼν τὸ πρότερον πόλις Ἀρβό-
   μητρόπολις τῶν Ἐνακὶμ αὕτη. Καὶ ἡ γῆ ἐκόπασε τοῦ πολέμου.