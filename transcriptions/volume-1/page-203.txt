188 ΛΕΥΙΤΙΚΟΝ
στηρίου, τά τε ὁλοκαυτώματα, καὶ τὰ στέατα· καὶ εἶδε πᾶς ὁ
λαὸς, καὶ ἐξέστη, καὶ ἔπεσαν ἐπὶ πρόσωπον αὐτῶν.

ΚΕΦ. Ι΄. Χ.

1 ΚΑΙ λαβόντες οἱ υἱοὶ Ἀαρών, Ναδὰβ καὶ Ἀβιούδ, ἕκαστος
τὸ πυρεῖον αὐτοῦ, ἔθηκαν ἐπ᾽ αὐτὸ πῦρ, καὶ ἐπέβαλον ἐπ᾽ αὐτὸ
θυμιάματα, καὶ προσήνεγκαν ἔναντι Κυρίου πῦρ ἀλλότριον, ὃ οὐ
2 προσέταξε Κύριος αὐτοῖς. Καὶ ἐξῆλθε πῦρ παρὰ Κυρίου, καὶ κα-
3 τέφαγεν αὐτοὺς, καὶ ἀπέθανον ἔναντι Κυρίου. Καὶ εἶπε Μωυσῆς
πρὸς Ἀαρών· τοῦτό ἐστιν, ὃ εἶπε Κύριος, λέγων· ἐν τοῖς ἐγγί-
ζουσί μοι ἁγιασθήσομαι, καὶ ἐν πάσῃ τῇ συναγωγῇ δοξασθήσομαι·
4 καὶ κατενύχθη Ἀαρών. Καὶ ἐκάλεσε Μωυσῆς τὸν Μισαδαΐ, καὶ
τὸν Ἐλισαφάν, υἱοὺς Ὀζιὴλ, υἱοὺς τοῦ ἀδελφοῦ τοῦ πατρὸς Ἀα-
ρὼν, καὶ εἶπεν αὐτοῖς· προσέλθατε καὶ ἄρατε τοὺς ἀδελφοὺς ὑμῶν
5 ἐκ προσώπου τῶν ἁγίων ἔξω τῆς παρεμβολῆς. Καὶ προσῆλθον,
καὶ ἦραν αὐτοὺς ἐν τοῖς χιτῶσιν αὐτῶν ἔξω τῆς παρεμβολῆς, ὃν
6 τρόπον εἶπε Μωυσῆς. Καὶ εἶπε Μωυσῆς πρὸς Ἀαρὼν καὶ Ἐ-
λεάζαρ καὶ Ἰθάμαρ, τοὺς υἱοὺς αὐτοῦ τοὺς καταλελειμμένους· τὴν
κεφαλὴν ὑμῶν οὐκ ἀποκιδαρώσετε, καὶ τὰ ἱμάτια ὑμῶν οὐ διαρ-
ρήξετε, ἵνα μὴ ἀποθάνητε, καὶ ἐπὶ πᾶσαν τὴν συναγωγὴν ἔσται
θυμός, οἱ δὲ ἀδελφοὶ ὑμῶν, πᾶς οἶκος Ἰσραὴλ, κλαύσονται τὸν
7 ἐμπυρισμὸν, ὃν ἐνεπυρίσθησαν ὑπὸ Κυρίου. Καὶ ἀπὸ τῆς θύρας τῆς
σκηνῆς τοῦ μαρτυρίου οὐκ ἐξελεύσεσθε, ἵνα μὴ ἀποθάνητε· τὸ γὰρ
ἔλαιον τῆς χρίσεως, τὸ παρὰ Κυρίου, ἐφ᾽ ὑμῖν. Καὶ ἐποίησαν
8 κατὰ τὸ ῥῆμα Μωυσῆ. Καὶ ἐλάλησε Κύριος τῷ Ἀαρών, λέ-
9 γων· οἶνον καὶ σίκερα οὐ πίεσθε σὺ καὶ οἱ υἱοί σου μετὰ σοῦ, ἡνί-
κα ἂν εἰσπορεύησθε εἰς τὴν σκηνὴν τοῦ μαρτυρίου, ἢ προσπορευο-
μένων ὑμῶν πρὸς τὸ θυσιαστήριον, καὶ οὐ μὴ ἀποθάνητε· νόμιμον
10 αἰώνιον εἰς τὰς γενεὰς ὑμῶν· καὶ διαστεῖλαι ἀναμέσον τῶν ἁγίων
11 καὶ τῶν βεβήλων, καὶ ἀναμέσον τῶν ἀκαθάρτων καὶ τῶν καθαρῶν,
καὶ συμβιβάζειν τοὺς υἱοὺς Ἰσραὴλ πάντα τὰ νόμιμα, ἃ ἐλάλησε Κύ-
12 ριος πρὸς αὐτοὺς διὰ χειρὸς Μωυσῆ. Καὶ εἶπε Μωυσῆς πρὸς Ἀαρὼν
καὶ πρὸς Ἐλεάζαρ καὶ Ἰθάμαρ, τοὺς υἱοὺς Ἀαρὼν τοὺς καταλει-
φθέντας· λάβετε τὴν θυσίαν τὴν καταλειφθεῖσαν ἀπὸ τῶν καρπω-
μάτων Κυρίου, καὶ φάγεσθε αὐτὴν ἄζυμα παρὰ τοῦ θυσιαστηρίου·