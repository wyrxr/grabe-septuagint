ΚΕΦ. ΛΑʹ. ΔΕΥΤΕΡΟΝΟΜΙΟΝ 367
ἐκπορεύεσθαι. Κύριος δὲ εἶπε πρὸς μέ· οὐ διαβήσῃ τὸν Ἰορδάνην
τούτον. Κύριος ὁ Θεός σου ὁ προπορευόμενος πρὸ προσώπου σου, 3
αὐτὸς ἐξολοθρεύσει τὰ ἔθνη ταῦτα ἀπὸ προσώπου σου, καὶ κατα-
κληρονομήσεις αὐτούς· καὶ Ἰησοῦς ὁ προπορευόμενος πρὸ προσώ-
που σου, καθὰ ἐλάλησε Κύριος. Καὶ ποιήσει αὐτοῖς Κύριος, καθὼς 4
ἐποίησε Σηὼν καὶ Ὤγ, δυσὶ βασιλεῦσι τῶν Ἀμοῤῥαίων, οἳ ἦσαν
πέραν τοῦ Ἰορδάνου, καὶ τῇ γῇ αὐτῶν, καθότι ἐξωλόθρευσεν αὐτούς,
καὶ παρέδωκεν αὐτοὺς Κύριος ἐνώπιον ὑμῶν· καὶ ποιήσετε αὐ- 5
τοῖς, κατὰ πᾶσαν τὴν ἐντολήν, καθότι ἐνετειλάμην ὑμῖν. Ἀνδρίζου 6
καὶ ἴσχυε, μὴ φοβοῦ, μηδὲ δειλία, μηδὲ πτοηθῇς ἀπὸ προσώπου
αὐτῶν· ὅτι Κύριος ὁ Θεός σου οὗτος ὁ προπορευόμενος μεθ᾿ ὑμῶν,
οὐ μή σε ἀνῇ, οὐδ᾿ οὐ μή σε ἐγκαταλείπῃ. Καὶ ἐκάλεσε Μωυσῆς 7
Ἰησοῦν, καὶ εἶπεν αὐτῷ ἔναντι παντὸς Ἰσραήλ· ἀνδρίζου καὶ ἴσχυε·
σὺ γὰρ εἰσελεύσῃ πρὸ προσώπου τοῦ λαοῦ τούτου εἰς τὴν γῆν,
ἣν ὤμοσε Κύριος τοῖς πατράσιν αὐτῶν, δοῦναι αὐτοῖς, καὶ σὺ
κατακληρονομήσεις αὐτὴν αὐτοῖς· καὶ Κύριος αὐτὸς ὁ συμπροπο- 8
ρευόμενός σοι, αὐτὸς ἔσται μετὰ σοῦ, οὐκ ἀνήσει σε, οὐδ᾿ οὐ μή
ἐγκαταλείπῃ σε· μὴ φοβοῦ, μηδὲ δειλία. Καὶ ἔγραψε Μωυσῆς πᾶν 9
τα τὰ ῥήματα τοῦ νόμου τούτου εἰς βιβλίον, καὶ ἔδωκεν αὐτὸν
τοῖς ἱερεῦσι τοῖς υἱοῖς Λευί, τοῖς αἴρουσι τὴν κιβωτὸν τῆς δια-
θήκης Κυρίου, καὶ πᾶσι τοῖς πρεσβυτέροις τῶν υἱῶν Ἰσραήλ. Καὶ 10
ἐνετείλατο Μωυσῆς αὐτοῖς ἐν τῇ ἡμέρᾳ ἐκείνῃ, λέγων· μετὰ ἑπτὰ
ἔτη ἐν καιρῷ ἐνιαυτοῦ ἀφέσεως, ἐν ἑορτῇ σκηνοπηγίας, ἐν τῷ 11
συμπορεύεσθαι πάντα Ἰσραήλ, ὀφθῆναι ἐνώπιον Κυρίου τοῦ Θεοῦ
σου ἐν τῷ τόπῳ ὃν ἂν ἐκλέξηται Κύριος (ὁ Θεός σου), ἀναγνώ-
σεσθε τὸν νόμον τοῦτον ἐναντίον παντὸς Ἰσραήλ εἰς τὰ ὦτα αὐ-
τῶν. Ἐκκλησιάσατε τὸν λαόν, τοὺς ἄνδρας καὶ τὰς γυναῖκας καὶ 12
τὰ ἔκγονα, καὶ τὸν προσήλυτόν σου τὸν ἐν ταῖς πόλεσί σου, ἵνα
ἀκούσωσι, καὶ ἵνα μάθωσι φοβεῖσθαι Κύριον τὸν Θεὸν ὑμῶν, καὶ
ἀκούσονται ποιεῖν πάντας τοὺς λόγους τοῦ νόμου τούτου· καὶ οἱ 13
υἱοὶ αὐτῶν οἳ οὐκ οἴδασιν, ἀκούσονται, καὶ μαθήσονται φοβεῖσθαι
Κύριον τὸν Θεὸν ὑμῶν πάσας τὰς ἡμέρας, ὅσας αὐτοὶ ζῶσιν ἐπὶ
τῆς γῆς, εἰς ἣν ὑμεῖς διαβαίνετε τὸν Ἰορδάνην ἐκεῖ, κληρονομῆσαι
αὐτήν. Καὶ εἶπε Κύριος πρὸς Μωυσῆν· Ἰδοὺ ἐγγίκασιν αἱ ἡμέραι 14
τοῦ θανάτου σου· κάλεσον Ἰησοῦν, καὶ στῆτε παρὰ τὰς θύρας τῆς
σκηνῆς τοῦ μαρτυρίου, καὶ ἐντελοῦμαι αὐτῷ. Καὶ ἐπορεύθη Μω-