ΚΕΦ. Ε´. ΔΕΥΤΕΡΟΝΟΜΙΟΝ 319
ἡμέρας ἔργα καὶ ποιήσεις πάντα τὰ ἔργα σου, τῇ δὲ ἡμέρᾳ τῇ 14
ἑβδόμη σαββατα Κυρίῳ τῷ Θεῷ σου· οὐ ποιήσεις ἐν αὐτῇ πᾶν
ἔργον, σὺ καὶ ὁ υἱός σου καὶ ἡ θυγάτηρ σου, ὁ παῖς σου καὶ ἡ
παιδίσκη σου, ὁ βοῦς σου καὶ τὸ ὑποζύγιόν σου, καὶ πᾶν κτῆνός
σου, καὶ ὁ προσήλυτός σου ὁ παροικῶν ἐν σοί, ἵνα ἀναπαύσηται ὁ
παῖς σου καὶ ἡ παιδίσκη σου, ὥσπερ καὶ σύ· καὶ μνησθήσῃ ὅτι 15
οἰκέτης ἦσθα ἐν γῇ Αἰγύπτῳ, καὶ ἐξήγαγέ σε Κύριος ὁ Θεός
σου ἐκεῖθεν ἐν χειρὶ κραταιᾷ, καὶ ἐν βραχίονι ὑψηλῷ· διὰ τοῦτο
συνέταξέ σοι Κύριος ὁ Θεός σου, ὥστε φυλάξεσθαί σε τὴν ἡμέ-
ραν τῶν σαββάτων, καὶ ἁγιάζειν αὐτήν. Τίμα τὸν πατέρα σου καὶ 16
τὴν μητέρα σου, ὃν τρόπον ἐνετείλατό σοι Κύριος ὁ Θεὸς σου,
ἵνα εὖ σοι γένηται, καὶ ἵνα μακροχρόνιος γένη ἐπὶ τῆς γῆς, ἧς
Κύριος ὁ Θεός σου δίδωσί σοι.

Οὐ φονεύσεις. 17
Οὐ μοιχεύσεις. 18
Οὐ κλέψεις. 19
Οὐ ψευδομαρτυρήσεις κατὰ τοῦ πλησίον σου μαρτυρίαν ψευδῆ. 20
Οὐκ ἐπιθυμήσεις τὴν γυναῖκα τοῦ πλησίον σου· οὐκ ἐπιθυμήσεις 21
τὴν οἰκίαν τοῦ πλησίον σου, οὐδὲ τὸν ἀγρὸν αὐτοῦ, οὐδὲ τὸν παῖ-
δα αὐτοῦ, οὐδὲ τὴν παιδίσκην αὐτοῦ, οὐδὲ τοῦ βοὸς αὐτοῦ, οὐδὲ
τοῦ ὑποζυγίου αὐτοῦ, οὔτε παντὸς κτήνους αὐτοῦ, οὔτε πάντα
ὅσα τῷ πλησίον σου ἐστί. Τὰ ῥήματα ταῦτα ἐλάλησε Κύριος 22
πρὸς πᾶσαν συναγωγὴν ὑμῶν ἐν τῷ ὄρει ἐκ μέσου τοῦ πυρός·
σκότος, γνόφος, θύελλα, φωνὴ μεγάλη, καὶ οὐ προσέθηκε· καὶ
ἔγραψεν αὐτὰ ἐπὶ δύο πλάκας λιθίνας, καὶ ἔδωκεν ἐμοί. Καὶ 23
ἐγένετο ὡς ἠκούσατε τὴν φωνὴν ἐκ μέσου τοῦ πυρός, καὶ τὸ ὄρος
ἐκαίετο πυρί, καὶ προσήλθετε πρός με πάντες οἱ ἡγούμενοι τῶν
φυλῶν ὑμῶν, καὶ ἡ γερουσία ὑμῶν, καὶ ἐλέγετε· Ἰδοὺ ἔδειξεν ἡμῖν 24
Κύριος ὁ Θεὸς ἡμῶν τὴν δόξαν αὐτοῦ καὶ τὴν μεγαλωσύνην αὐτοῦ,
καὶ τὴν φωνὴν αὐτοῦ ἠκούσαμεν ἐκ μέσου τοῦ πυρός· ἐν τῇ ἡμέ-
ρᾳ ταύτῃ εἴδομεν, ὅτι λαλήσει ὁ Θεὸς πρὸς ἄνθρωπον, καὶ ζή-
σεται. Καὶ νῦν μὴ ἀποθάνωμεν, ὅτι ἐξαναλώσει ἡμᾶς τὸ πῦρ 25
τὸ μέγα τοῦτο, ἐὰν προσθῶμεν ἀκοῦσαι ἡμεῖς τὴν φωνὴν Κυρίου
τοῦ Θεοῦ ἡμῶν ἔτι, καὶ ἀποθανούμεθα. Τίς γὰρ πᾶσα σὰρξ ἥτις 26
ἤκουσε φωνὴν Θεοῦ ζῶντος, λαλοῦντος ἐκ μέσου τοῦ πυρός, ὡς
ἡμεῖς, καὶ ζήσεται; Πρόσελθε σὺ, καὶ ἄκουσον· πάντα ὅσα ἐὰν 27