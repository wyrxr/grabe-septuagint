ΚΕΦ. Δ΄. Ε΄              Ι Η Σ Ο Υ Σ       381
σαν οἱ υἱοὶ Ῥουβὴν, καὶ οἱ υἱοὶ Γὰδ, καὶ οἱ ἡμίσεις φυλῆς Μα-
νασσῆ διεσκευασμένοι ἔμπροσθεν τῶν υἱῶν Ἰσραὴλ, καθάπερ ἐνε-
τείλατο αὐτοῖς Μωυσῆς· τετραχισμύριοι εὔζωνοι εἰς μάχην διέβη- 13
σαν ἐναντίον Κυρίου εἰς πόλεμον πρὸς τὴν Ἱεριχὼ πόλιν. Ἐν ἐ- 14
κείνῃ τῇ ἡμέρᾳ ηὔξησε Κύριος τὸν Ἰησοῦν ἐναντίον παντὸς τοῦ
γένους Ἰσραὴλ, καὶ ἐφοβοῦντο αὐτὸν, ὥσπερ ἐφοβοῦντο Μωυσῆν,
ὅσον χρόνον ἔζη. 15 Καὶ εἶπε Κύριος τῷ Ἰησοῦ, λέγων· ἔντειλαι 16
τοῖς ἱερεῦσι τοῖς αἴρουσι τὴν κιβωτὸν τῆς διαθήκης τοῦ μαρτυ-
ρίου (Κυρίου), ἐκβῆναι ἐκ τοῦ Ἰορδάνου. Καὶ ἐνετείλατο Ἰησοῦς 17
τοῖς ἱερεῦσι, λέγων· ἔκβητε ἐκ τοῦ Ἰορδάνου. Καὶ ἐγένετο ὡς ἐξέ- 18
βησαν οἱ ἱερεῖς οἱ αἴροντες τὴν κιβωτὸν τῆς διαθήκης Κυρίου ἐκ μέ-
σου τοῦ Ἰορδάνου, καὶ ἔθηκαν τοὺς πόδας αὐτῶν οἱ ἱερεῖς ἐπὶ
τῆς ξηρᾶς, καὶ ὥρμησε τὸ ὕδωρ τοῦ Ἰορδάνου κατὰ χώραν, καὶ
ἐπορεύετο καθὰ ἐχθὲς καὶ τρίτην ἡμέραν δι᾿ ὅλης τῆς κρηπῖδος
αὐτοῦ. Καὶ ὁ λαὸς ἀνέβη ἐκ τοῦ Ἰορδάνου δεκάτῃ τοῦ μηνὸς τοῦ 19
πρώτου· καὶ κατεστρατοπέδευσαν οἱ υἱοὶ Ἰσραὴλ ἐν Γαλγάλοις κα-
τὰ μέρος τὸ πρὸς ἡλίου ἀνατολὰς ἀπὸ τῆς Ἱεριχώ. Καὶ τοὺς δώ- 20
δεκα λίθους τούτους, οὓς ἔλαβεν ἐκ τοῦ Ἰορδάνου, ἔστησεν Ἰη-
σοῦς ἐν Γαλγάλοις, καὶ εἶπε πρὸς τοὺς υἱοὺς Ἰσραὴλ, λέγων· 21
ὅταν ἐρωτῶσιν οἱ υἱοὶ ὑμῶν αὔριον ὑμᾶς, λέγοντες· τί εἰσιν οἱ
λίθοι οὗτοι; ἀναγγεῖλατε τοῖς υἱοῖς ὑμῶν, ὅτι ἐπὶ ξηρᾶς διέβη Ἰσ- 22
ραὴλ τὸν Ἰορδάνην τοῦτον, ἀποξηράναντος Κυρίου τοῦ Θεοῦ ὑμῶν 23
τὸ ὕδωρ τοῦ Ἰορδάνου ἐκ τοῦ ἔμπροσθεν αὐτῶν, μέχρις οὗ διέβη-
σαν, καθάπερ ἐποίησε Κύριος ὁ Θεὸς ὑμῶν τὴν ἐρυθρὰν θάλασ-
σαν, ἣν ἀπεξήρανε Κύριος ὁ Θεὸς ἡμῶν ἔμπροσθεν ἡμῶν, ἕως
παρήλθομεν· ὅπως γνῶσι πάντα τὰ ἔθνη τῆς γῆς, ὅτι ἡ δύναμις 24
τοῦ Κυρίου ἰσχυρά ἐστι, καὶ ἵνα ὑμεῖς σέβησθε τὸν Κύριον Θεὸν
ὑμῶν ἐν παντὶ χρόνῳ.

ΚΕΦ. Ε΄. V.

ΚΑΙ ἐγένετο ὡς ἤκουσαν πάντες οἱ βασιλεῖς τῶν Ἀμορραίων 1
οἳ ἦσαν πέραν τοῦ Ἰορδάνου παρὰ τὴν θάλασσαν, καὶ πάντες οἱ
βασιλεῖς τῆς Φοινίκης οἳ παρὰ τὴν θάλασσαν, ὅτι ἀπεξήρανε Κύ-
ριος ὁ Θεὸς τὸν Ἰορδάνην ποταμὸν ἐκ τῶν ἔμπροσθεν τῶν υἱῶν
Ἰσραὴλ ἐν τῷ διαβῆναι αὐτοὺς, καὶ κατετάκησαν αἱ διάνοιαι αὐ-