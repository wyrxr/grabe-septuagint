ΚΕΦ. ΚΒ΄.
ΑΡΙΘΜΟΙ 277
κατάξαι αὐτόν, καὶ ἐκβαλῶ αὐτόν (ἐκ τῆς γῆς). Καὶ εἶπεν ὁ Θεὸς 12
πρὸς Βαλαάμ· οὐ πορεύσῃ μετ᾿ αὐτῶν, οὐδὲ καταράσῃ τὸν λαόν·
ἔστι γὰρ εὐλογημένος. Καὶ ἀναστὰς Βαλαὰμ τὸ πρωΐ, εἶπε τοῖς 13
ἄρχουσι Βαλάκ· ἀποτρέχετε πρὸς τὸν κύριον ὑμῶν· οὐκ ἀφήσει με
ὁ Θεὸς πορεύεσθαι μεθ᾿ ὑμῶν. Καὶ ἀναστάντες οἱ ἄρχοντες Μωάβ, 14
ἦλθον πρὸς Βαλάκ, καὶ εἶπον (αὐτῷ)· οὐ θέλει Βαλαὰμ πορευ-
θῆναι μεθ᾿ ἡμῶν. Καὶ προσέθετο ἔτι Βαλάκ ἀποστεῖλαι ἄρχοντας 15
πλείους, καὶ ἐντιμοτέρους τούτων. Καὶ ἦλθον πρὸς Βαλαάμ, καὶ 15
λέγουσιν αὐτῷ· τάδε λέγει Βαλάκ ὁ τοῦ Σεπφώρ· ἀξιῶ σε, μὴ
ὀκνήσῃς ἐλθεῖν πρὸς μέ· ἐντίμως γὰρ τιμήσω σε σφόδρα, καὶ πάν- 17
τα ὅσα ἐὰν εἴπῃς μοι, ποιήσω σοι· καὶ δεῦρο ἐπικαταράσαί μοι
τὸν λαὸν τοῦτον. Καὶ ἀπεκρίθη Βαλαάμ, καὶ εἶπε τοῖς ἄρχουσι 18
Βαλάκ· ἐὰν δῷ μοι Βαλάκ πλήρη τὸν οἶκον αὐτοῦ ἀργυρίου ἢ
χρυσίου, οὐ δυνήσομαι παραβῆναι τὸ ῥῆμα Κυρίου τοῦ Θεοῦ, ποι-
ῆσαι αὐτὸ μικρὸν ἢ μέγα ἐν τῇ διανοίᾳ μου· καὶ νῦν ὑπομείνατε 19
αὐτοῦ καὶ ὑμεῖς τὴν νύκτα ταύτην, καὶ γνώσομαι τί προσθήσει
Κύριος λαλῆσαι πρὸς μέ. Καὶ ἦλθεν ὁ Θεὸς πρὸς Βαλαὰμ νυ- 20
κτός, καὶ εἶπεν αὐτῷ· εἰ καλέσαι σε πάρεισιν οἱ ἄνθρωποι οὗτοι,
ἀναστὰς ἀκολούθησον αὐτοῖς· ἀλλὰ τὸ ῥῆμα ὃ ἐὰν λαλήσω πρὸς
σέ, τοῦτο ποιήσεις. Καὶ ἀναστὰς Βαλαὰμ τοπρωΐ, ἐπέσαξε τὴν 21
ὄνον αὐτοῦ, καὶ ἐπορεύθη μετὰ τῶν ἀνδρῶν Μωάβ. Καὶ ὠργί- 22
σθη θυμῷ ὁ Θεός, ὅτι ἐπορεύετο αὐτός· καὶ ἀνέστη ὁ ἄγγελος
τοῦ Θεοῦ ἐν τῇ ὁδῷ, ἐνδιαβάλλειν αὐτόν· καὶ αὐτὸς ἐπιβεβήκει
ἐπὶ τῆς ὄνου αὐτοῦ, καὶ οἱ δύο παῖδες αὐτοῦ μετ᾿ αὐτοῦ. Καὶ 23
ἰδοῦσα ἡ ὄνος τὸν ἄγγελον τοῦ Θεοῦ ἀνθεστηκότα ἐν τῇ ὁδῷ, καὶ
τὴν ῥομφαίαν αὐτοῦ ἐσπασμένην ἐν τῇ χειρὶ αὐτοῦ, καὶ ἐξέκλι-
νεν ἡ ὄνος ἐκ τῆς ὁδοῦ, καὶ ἐπορεύετο εἰς τὸ πεδίον· καὶ ἐπάταξε
Βαλαὰμ τὴν ὄνον ἐν τῇ ῥάβδῳ αὐτοῦ, τοῦ εὐθῦναι αὐτὴν ἐν τῇ
ὁδῷ. Καὶ ἔστη ὁ ἄγγελος τοῦ Θεοῦ ἐν ταῖς αὔλαξι τῶν ἀμπελώ- 24
νων· φραγμὸς ἐντεῦθεν, καὶ φραγμὸς ἐντεῦθεν. Καὶ ἰδοῦσα ἡ ὄνος 25
τὸν ἄγγελον τοῦ Θεοῦ, προσέθλιψεν ἑαυτὴν πρὸς τὸν τοῖχον, καὶ
ἀπέθλιψε τὸν πόδα Βαλαὰμ πρὸς τὸν τοῖχον· καὶ προσέθετο ἔτι
μαστῖξαι αὐτήν. Καὶ προσέθετο ὁ ἄγγελος τοῦ Θεοῦ, καὶ ἀπελ- 26
θὼν ὑπέστη ἐν τόπῳ στενῷ, εἰς ὃν οὐκ ἦν ἐκκλῖναι δεξιὰν οὐδὲ
ἀριστεράν. Καὶ ἰδοῦσα ἡ ὄνος τὸν ἄγγελον τοῦ Θεοῦ, συνεκάθι- 27
σεν ὑποκάτω Βαλαάμ· καὶ ἐθυμώθη ὀργῇ Βαλαάμ, καὶ ἔτυπτε