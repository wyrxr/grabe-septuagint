ΚΕΦ. ΚΗ. ΔΕΥΤΕΡΟΝΟΜΙΟΝ 359
λογήσει σε ἐπὶ τῆς γῆς, ἧς Κύριος ὁ Θεός σου δίδωσι σοι. ᾽Ανα- 9
στήσαι σε Κύριος ὁ Θεός σου ἑαυτῷ λαὸν ἅγιον, ὃν τρόπον ὤμοσε
τοῖς πατράσι σου, ἐὰν εἰσακούσῃς τῆς φωνῆς Κυρίου τοῦ Θεοῦ σου,
καὶ πορευθῇς ἐν ταῖς ὁδοῖς αὐτοῦ· καὶ ἔψονται σε πάντα τὰ ἔ- 10
θνη τῆς γῆς, ἔτι τὸ ὄνομα Κυρίου ἐπικέκληταί σοι, καὶ φοβηθή-
σονταί σε. Καὶ πληθυνεῖ σε Κύριος ὁ Θεός σου εἰς ἀγαθὰ ἐπὶ 11
τοῖς ἐκγόνοις τῆς κοιλίας σου, καὶ ἐπὶ τοῖς ἐκγόνοις τῶν κτη-
νῶν σου, καὶ ἐπὶ τοῖς γεννήμασι τῆς γῆς σου ἐπὶ τῆς γῆς, ἧς
ὤμοσε Κύριος τοῖς πατράσι σου, δοῦναί σοι. ᾽Ανοίξαι σοι Κύριος 12
τὸν θησαυρόν τὸν ἀγαθὸν αὐτοῦ, τὸν οὐρανόν, δοῦναι τὸν ὑετὸν
τῇ γῇ σου ἐπὶ καιροῦ αὐτοῦ, εὐλογήσαι πάντα τὰ ἔργα τῶν χει-
ρῶν σου καὶ ἐκδανειεῖς ἔθνεσι πολλοῖς, σὺ δὲ οὐ δανειῇ· καὶ ἄρξεις
σὺ ἐθνῶν πολλῶν, σοῦ δὲ οὐχ ἄρξουσι. Καταστήσαι σε Κύριος 13
ὁ Θεός σου εἰς κεφαλήν, καὶ μὴ εἰς οὐράν· καὶ ἔσῃ τότε ἐπάνω,
καὶ οὐκ ἔσῃ ὑποκάτω, ἐὰν ἀκούσῃς τῶν ἐντολῶν Κυρίου τοῦ Θεοῦ
σου, ὅσα ἐγὼ ἐντέλλομαί σοι σήμερον φυλάσσειν καὶ ποιεῖν· οὐ παρα- 14
βήσῃ ἀπὸ πάντων τῶν λόγων, ὧν ἐγὼ ἐντέλλομαί σοι σήμερον,
δεξιὰ ἢ ἀριστερά, πορεύεσθαι ὀπίσω θεῶν ἑτέρων, λατρεύειν αὐτοῖς.
Καὶ ἔσται ἐὰν μὴ εἰσακούσῃς τῆς φωνῆς Κυρίου τοῦ Θεοῦ σου, 15
φυλάσσειν καὶ ποιεῖν πάσας τὰς ἐντολὰς αὐτοῦ, καὶ τὰ ἠκριβασμένα
αὐτοῦ, ὅσα ἐγὼ ἐντέλλομαί σοι σήμερον, καὶ ἐλεύσονται ἐπὶ σὲ
πᾶσαι αἱ κατάραι αὗται, καὶ καταλήψονταί σε. ᾽Επικατάρατος σὺ 16
ἐν πόλει, καὶ ἐπικατάρατος σὺ ἐν ἀγρῷ· ἐπικατάρατοι αἱ ἀποθῆ- 17
και σου, καὶ τὰ ἐγκαταλείμματά σου· ἐπικατάρατα τὰ ἔκγονα 18
τῆς κοιλίας σου, καὶ τὰ γεννήματα τῆς γῆς σου, τὰ βουκόλια τῶν
βοῶν σου, καὶ τὰ ποίμνια τῶν προβάτων σου· ἐπικατάρατος σὺ ἐν 19
τῷ εἰσπορεύεσθαί σε, καὶ ἐπικατάρατος σὺ ἐν τῷ ἐκπορεύεσθαί σε.
᾽Εξαποστείλαι Κύριός σοι τὴν ἔνδειαν καὶ τὴν ἔκλιψιν καὶ τὴν 20
ἀνάλωσιν ἐπὶ πάντα οὗ ἐὰν ἐπιβάλῃς τὴν χεῖρά σου, ὅσα ἐὰν
ποιήσῃς, ἕως ἂν ἐξολοθρεύσῃ σε, καὶ ἕως ἀπολέσῃ σε ἐν τάχει
διὰ τὰ πονηρὰ ἐπιτηδεύματά σου, διότι ἐγκατέλιπας με. Προσοκολ- 21
λήσαι Κύριος εἰς σὲ τὸν θάνατον, ἕως ἂν ἐξαναλώσῃ σε ἀπὸ τῆς
γῆς, εἰς ἣν σὺ εἰσπορεύῃ ἐκεῖ, κληρονομήσαι αὐτήν. Πατάξαι σε 22
Κύριος ἀπορία, καὶ πυρετῷ, καὶ ῥίγει, καὶ ἐρεθισμῷ, καὶ φόνῳ,
καὶ ἀνεμοφθορίᾳ, καὶ τῇ ὤχρᾳ, καὶ καταδιώξονται σε ἕως ἂν ἀπο-
λέσωσί σε. Καὶ ἔσται ὁ οὐρανὸς ὁ ὑπὲρ κεφαλῆς σου, χαλκοῦς, 23