ΚΕΦ. ΚΗ'. ΚΘ'. ΔΕΥΤΕΡΟΝΟΜΙΟΝ 363
αὐτὴν· καὶ πραθήσεσθε ἐκεῖ τοῖς ἐχθροῖς ὑμῶν εἰς παῖδας καὶ εἰς
παιδίσκας, καὶ οὐκ ἔσται ὁ κτώμενος.

ΚΕΦ. ΚΘ'. XXIX.

ΟΥΤΟΙ οἱ λόγοι τῆς διαθήκης, ἧς ἐνετείλατο Κύριος τῷ 1
Μωυσῇ στῆσαι τοῖς υἱοῖς Ἰσραὴλ ἐν γῇ Μωάβ, πλὴν τῆς διαθή-
κης ἧς διέθετο αὐτοῖς ἐν Χωρήβ. Καὶ ἐκάλεσε Μωυσῆς πάντας 2
υἱοὺς Ἰσραὴλ, καὶ εἶπε πρὸς αὐτούς· ὑμεῖς ἑωράκατε πάντα ὅσα
ἐποίησε Κύριος ἐν γῇ Αἰγύπτῳ ἐνώπιον ὑμῶν, Φαραὼ καὶ πᾶσι
τοῖς θεράπουσιν αὐτοῦ, καὶ πάσῃ τῇ γῇ αὐτοῦ, τοὺς πειρασμοὺς 3
τοὺς μεγάλους οὓς εἶδον οἱ ὀφθαλμοί σου, τὰ σημεῖα καὶ τὰ τέ-
ρατα τὰ μεγάλα ἐκεῖνα (τὴν χεῖρα τὴν κραταιὰν, καὶ τὸν βραχί-
ονα τὸν ὑψηλόν.) Καὶ οὐκ ἔδωκε Κύριος ὁ Θεὸς ὑμῖν καρδίαν εἰ- 4
δέναι, καὶ ὀφθαλμοὺς τοῦ βλέπειν, καὶ τὰ ὦτα ἀκούειν, ἕως τῆς ἡ-
μέρας ταύτης. Καὶ ἤγαγεν ὑμᾶς τεσσαράκοντα ἔτη ἐν τῇ ἐρήμῳ· 5
οὐκ ἐπαλαιώθησαν τὰ ἱμάτια ὑμῶν ἐπάνωθεν ὑμῶν, καὶ τὰ ὑποδή-
ματα ὑμῶν οὐ κατετρίβη ἀπὸ τῶν ποδῶν ὑμῶν· ἄρτον οὐκ ἐφά- 6
γετε, οἶνον καὶ σίκερα οὐκ· ἐπίετε, ἵνα γνῶτε ὅτι οὗτος Κύριος
ὁ Θεὸς ὑμῶν. Καὶ ἤλθετε ἕως τοῦ τόπου τούτου, καὶ ἐξῆλθε 7
Σηὼν βασιλεὺς Ἑσεβὼν καὶ Ὤγ βασιλεὺς τῆς Βασὰν εἰς συνάν-
τησιν ἡμῖν ἐν τῷ πολέμῳ, καὶ ἐπατάξαμεν αὐτούς· καὶ ἐλάβομεν τὴν 8
γῆν αὐτῶν, καὶ ἔδωκα αὐτὴν ἐν κλήρῳ τῷ Ῥουβὴν, καὶ τῷ Γαδ-
δεὶ, καὶ τῷ ἡμίσει φυλῆς Μανασσῆ. Καὶ φυλάξεσθε (ποιεῖν) πάν- 9
τας τοὺς λόγους τῆς διαθήκης ταύτης ποιεῖν αὐτοὺς, ἵνα συνῆτε
πάντα ὅσα ποιήσητε. Ὑμεῖς ἑστήκατε σήμερον πάντες ἔναντι Κυ- 10
ρίου τοῦ Θεοῦ ὑμῶν, οἱ ἀρχίφυλοι ὑμῶν, καὶ ἡ γερουσία ὑμῶν,
καὶ οἱ κριταὶ ὑμῶν, καὶ οἱ γραμματοεισαγωγεῖς ὑμῶν, πᾶς ἀνὴρ
Ἰσραὴλ, (καὶ) αἱ γυναῖκες ὑμῶν, καὶ τὰ τέκνα ὑμῶν, καὶ ὁ προσ- 11
ήλυτος ὑμῶν ὁ ἐν μέσῳ τῆς παρεμβολῆς ὑμῶν, ἀπὸ ξυλοκόπου
ὑμῶν ἕως ὑδροφόρου ὑμῶν, παρελθεῖν σε ἐν τῇ διαθήκῃ Κυρίου 12
τοῦ Θεοῦ σου, καὶ ἐν ταῖς ἀραῖς αὐτοῦ, ὅσα Κύριος ὁ Θεός σου
διατίθεται πρὸς σὲ σήμερον· ἵνα στήσῃ σε σήμερον ἑαυτῷ εἰς λαὸν, 13
καὶ αὐτὸς ἔσται σου Θεὸς, ὃν τρόπον εἶπέ σοι, καὶ ὃν τρόπον ὤ-
μοσε τοῖς πατράσι σου, Ἀβραὰμ καὶ Ἰσαὰκ καὶ Ἰακώβ. Καὶ 14
οὐχ ὑμῖν μόνοις ἐγὼ διατίθεμαι τὴν διαθήκην ταύτην καὶ τὴν ἀ-