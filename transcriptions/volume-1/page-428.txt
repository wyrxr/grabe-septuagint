ΚΕΦ. ΚΑ΄. Ι Η Σ Ο Υ Σ Ν Α Υ Η 413
Ἔτι οὐκ εἰδὼς ἐπάταξε τὸν πλησίον αὐτοῦ, καὶ οὐ μισῶν αὐτὸς
αὐτὸν ἐχθὲς καὶ τρίτην. Καὶ κατοικήσει ἐν τῇ πόλει ἐκείνῃ, ἕως 6
στῇ κατὰ πρόσωπον τῆς συναγωγῆς εἰς κρίσιν, ἕως ἀποθάνῃ ὁ
ἱερεὺς ὁ μέγας, ὃς ἔσται ἐν ταῖς ἡμέραις ἐκείναις· τότε ἐπιστρέφει
ὁ φονεύσας, καὶ ἐλεύσεται εἰς τὴν πόλιν αὐτοῦ, καὶ πρὸς τὸν οἶκον
αὐτοῦ, καὶ πρὸς πόλιν ὅθεν ἔφυγεν ἐκεῖθεν. Καὶ διέστειλαν τὴν 7
Κεδὲς ἐν τῇ Γαλιλαίᾳ ἐν τῷ ὄρει τῷ Νεφθαλεί, καὶ τὴν Συχὲμ ἐν
τῷ ὄρει τῷ Ἐφραίμ, καὶ τὴν πόλιν Ἀρβὰ, (αὕτη ἐστὶ Χεβρὼν) ἐν
τῷ ὄρει τῷ Ἰούδα. Καὶ ἐν τῷ πέραν τοῦ Ἰορδάνου Ἰεριχὼ ἀπ᾿ ἀνα- 8
τολῶν ἔδωκαν τὴν Βοσὸρ ἐν τῇ ἐρήμῳ ἐν τῷ πεδίῳ ἀπὸ τῆς φυλῆς
Ῥουβὴν, καὶ Ῥαμὼθ ἐν τῇ Γαλαὰδ ἐκ τῆς φυλῆς Γὰδ, καὶ τὴν
Γωλὰν ἐν τῇ Βασανίτιδι ἐκ τῆς φυλῆς Μανασσῆ. Αὗται ἦσαν αἱ πόλεις 9
αἱ ἐπίκλητοι πᾶσι τοῖς υἱοῖς Ἰσραὴλ καὶ τῷ προσηλύτῳ τῷ προσκει-
μένῳ ἐν αὐτοῖς, καταφυγεῖν ἐκεῖ παντὶ παίοντι ψυχὴν ἀκουσίως,
ἵνα μὴ ἀποθάνῃ ἐκ χειρὸς τοῦ ἀγχιστεύοντος τὸ αἷμα, ἕως ἂν
καταστῇ ἔναντι τῆς συναγωγῆς εἰς κρίσιν.

ΚΕΦ. ΚΑ΄. ΧΧΙ.

ΚΑΙ προσῆλθον οἱ ἀρχιπατριῶται τῶν υἱῶν Λευὶ πρὸς Ἐλεά- 1
ζαρ τὸν ἱερέα, καὶ πρὸς Ἰησοῦν τὸν τοῦ Ναυῆ, καὶ πρὸς τοὺς ἀρχι-
φύλους πατριῶν ἐκ τῶν φυλῶν τῶν υἱῶν Ἰσραὴλ, καὶ εἶπαν πρὸς 2
αὐτοὺς ἐν Σηλὼ ἐν γῇ Χαναὰν, λέγοντες· ἐνετείλατο Κύριος ἐν χειρὶ
Μωυσῆ, δοῦναι ἡμῖν πόλεις κατοικεῖν, καὶ τὰ περισπόρια αὐτῶν τοῖς
κτήνεσιν ἡμῶν. Καὶ ἔδωκαν οἱ υἱοὶ Ἰσραὴλ τοῖς Λευίταις, ἐν τῷ 3
κατακληρονομεῖν αὐτοὺς, διὰ προστάγματος Κυρίου τὰς πόλεις
ταύτας καὶ τὰ περισπόρια αὐτῶν. Καὶ ἐξῆλθεν ὁ κλῆρος τῷ δήμῳ 4
Καὰθ, καὶ ἐγένετο τοῖς υἱοῖς Ἀαρὼν τοῖς ἱερεῦσι τοῖς Λευίταις ἀπὸ
φυλῆς Ἰούδα καὶ ἀπὸ φυλῆς Συμεὼν καὶ ἀπὸ τῆς φυλῆς Βενιαμὶν
κληρωτὶ πόλεις δεκατρεῖς· καὶ τοῖς υἱοῖς Καὰθ τοῖς καταλελειμ- 5
μένοις, ἐκ τῆς συγγενείας φυλῆς Ἐφραὶμ καὶ ἐκ τῆς φυλῆς Δὰν καὶ
ἀπὸ τοῦ ἡμίσους φυλῆς Μανασσῆ κληρωτὶ πόλεις δέκα. Καὶ τοῖς υἱοῖς 6
Γερσὼν, ἀπὸ συγγενείας τῆς φυλῆς Ἰσσάχαρ καὶ ἀπὸ τῆς φυλῆς Ἀσὴρ
καὶ ἀπὸ τῆς φυλῆς Νεφθαλὶ καὶ ἀπὸ τοῦ ἡμίσους φυλῆς Μανασσῆ ἐν τῇ
Βασὰν κληρωτὶ πόλεις δεκατρεῖς. Καὶ τοῖς υἱοῖς Μεραρὶ κατὰ δή- 7
μους αὐτῶν, ἀπὸ τῆς φυλῆς Ῥουβὴν καὶ ἀπὸ τῆς φυλῆς Γὰδ καὶ