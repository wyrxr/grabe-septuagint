422 ΙΗΣΟΥΣ ΝΑΥΗ ΚΕΦ. ΚΔ'.
ὑμῖν· καὶ παρέδωκεν αὐτοὺς (Κύριος) εἰς χεῖρας ὑμῶν, καὶ κατε-
κληρονομήσατε τὴν γῆν αὐτῶν, καὶ ἐξωλοθρεύσατε αὐτοὺς ἀπὸ προ-
9 σώπου ὑμῶν. Καὶ ἀνέστη Βαλὰκ ὁ τοῦ Σεπφώρ, βασιλεὺς Μωάβ,
καὶ παρετάξατο τῷ Ἰσραήλ, καὶ ἀποστείλας ἐκάλεσε τὸν Βαλαάμ,
10 υἱὸν Βεώρ, ἀράσασθαι ὑμῖν· καὶ οὐκ ἠθέλησε Κύριος ἀπολέσαι σε,
καὶ εὐλογίαν εὐλόγησεν ὑμᾶς, καὶ ἐξείλατο ὑμᾶς ἐκ τῶν χειρῶν
11 αὐτῶν. Καὶ διέβητε τὸν Ἰορδάνην, καὶ παρεγενήθητε εἰς Ἰεριχώ·
καὶ ἐπολέμησαν πρὸς ὑμᾶς οἱ κατοικοῦντες Ἰεριχώ, ὁ Ἀμοῤῥαῖος,
καὶ ὁ Φερεζαῖος, καὶ ὁ Χαναναῖος, καὶ ὁ Χετταῖος, καὶ ὁ Γεργε-
σαῖος, καὶ ὁ Εὐαῖος, καὶ ὁ Ἰεβουσαῖος· καὶ παρέδωκεν αὐτοὺς εἰς
12 τὰς χεῖρας ὑμῶν. Καὶ ἐξαπέστειλα προτέραν ὑμῶν τὴν σφηκίαν,
καὶ ἐξέβαλεν αὐτοὺς ἀπὸ προσώπου ὑμῶν, δώδεκα βασιλεῖς τῶν
13 Ἀμοῤῥαίων, οὐκ ἐν τῇ ῥομφαίᾳ σου, οὐδὲ ἐν τῷ τόξῳ σου. Καὶ
ἔδωκεν ὑμῖν γῆν ἐφ᾿ ἣν οὐκ ἐκοπιάσατε ἐπ᾿ αὐτῇ, καὶ πόλεις ἃς
οὐκ ᾠκοδομήσατε, καὶ κατῳκήθητε ἐν αὐταῖς· καὶ ἀμπελῶνας καὶ
14 ἐλαιῶνας οὓς οὐ κατεφυτεύσατε, ὑμεῖς ἔδεσθε. Καὶ νῦν φοβήθητε
τὸν Κύριον, καὶ λατρεύσατε αὐτῷ ἐν δικαιοσύνῃ καὶ ἐν εὐθύτητι·
καὶ περιέλεσθε τοὺς θεοὺς τοὺς ἀλλοτρίους, οἷς ἐλάτρευσαν οἱ
πατέρες ὑμῶν ἐν τῷ πέραν τοῦ ποταμοῦ καὶ ἐν Αἰγύπτῳ, καὶ
15 λατρεύσατε τῷ Κυρίῳ. Εἰ δὲ μὴ ἀρέσκει ὑμῖν λατρεύειν τῷ Κυρίῳ,
ἕλεσθε ὑμῖν αὐτοῖς σήμερον, τίνι λατρεύσητε, εἴτε τοῖς θεοῖς τῶν
πατέρων ὑμῶν, τοῖς ἐν τῷ πέραν τοῦ ποταμοῦ, εἴτε τοῖς θεοῖς τῶν
Ἀμοῤῥαίων, ἐν οἷς ὑμεῖς κατοικεῖτε ἐπὶ τῆς γῆς αὐτῶν· ἐγὼ δὲ
16 καὶ ὁ οἰκός μου λατρεύσομεν Κυρίῳ, ὅτι ἅγιός ἐστι. Καὶ ἀποκρι-
θεὶς ὁ λαὸς εἶπε· μὴ γένοιτο ἡμῖν καταλείπειν Κύριον, ὥστε
17 λατρεύειν θεοῖς ἑτέροις. Κύριος γὰρ ὁ Θεὸς ἡμῶν ἐστιν· αὐτὸς ἀνή-
γαγεν ἡμᾶς καὶ τοὺς πατέρας ἡμῶν ἐκ γῆς Αἰγύπτου, ἐξ οἴκου
δούλων, καὶ ὃς ἐποίησεν ἡμῖν τὰ σημεῖα τὰ μεγάλα ταῦτα· καὶ
διεφύλαξεν ἡμᾶς ἐν πάσῃ τῇ ὁδῷ ᾗ ἐπορεύθημεν ἐν αὐτῇ, καὶ ἐν
18 πᾶσι τοῖς ἔθνεσιν οὓς παρήλθομεν δι᾿ αὐτῶν. Καὶ ἐξέβαλε Κύριος
τὸν Ἀμοῤῥαῖον καὶ πάντα τὰ ἔθνη τὰ κατοικοῦντα τὴν γῆν, ἀπὸ
προσώπου ἡμῶν. Ἀλλὰ καὶ ἡμεῖς λατρεύσομεν Κυρίῳ· οὗτος γὰρ
19 ὁ Θεὸς ἡμῶν ἐστι. Καὶ εἶπεν Ἰησοῦς πρὸς τὸν λαόν· οὐ μὴ δύ-
νησθε λατρεύειν τῷ Κυρίῳ (τῷ Θεῷ), ὅτι Θεὸς ἅγιός ἐστι, καὶ
Θεὸς ζηλώσας οὗτος· οὐκ ἀνήσει τὰ ἁμαρτήματα ὑμῶν καὶ τὰ
20 ἀνομήματα ὑμῶν. Ἡνίκα ἂν ἐγκαταλίπητε τὸν Κύριον καὶ λατρεύ-