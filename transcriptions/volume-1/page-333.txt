318 ΔΕΥΤΕΡΟΝΟΜΙΟΝ ΚΕΦ. Δ'. Ε'.
46 τῶν αὐτῶν ἐκ γῆς Αἰγύπτου, ἐν τῷ πέραν τοῦ Ἰορδάνου, ἐν φά-
    ραγγι, ἐγγὺς οἴκου Φογώρ, ἐν γῇ Σηὼν βασιλέως τῶν Ἀμοῤ-
    ῥαίων, ὃς κατῴκει ἐν Ἑσεβών, ὃν ἐπάταξε Μωυσῆς καὶ οἱ υἱοὶ
47 Ἰσραήλ, ἐξελθόντων αὐτῶν ἐκ γῆς Αἰγύπτου. Καὶ ἐκληρονόμη-
    σαν τὴν γῆν αὐτοῦ, καὶ τὴν γῆν Ὤγ βασιλέως τῆς Βασάν, δύο
    βασιλέων τῶν Ἀμοῤῥαίων, οἳ ἦσαν πέραν τοῦ Ἰορδάνου κατὰ ἀνα-
48 τολὰς ἡλίου, ἀπὸ Ἀροὴρ, ἡ ἐστιν ἐπὶ τοῦ χείλους χειμάῤῥου
49 Ἀρνών, καὶ ἐπὶ τοῦ ὄρους τοῦ Σηὼν, ὃ ἐστιν Ἀερμών, πᾶσαν
    τὴν Ἄραβα (ὃ ἐστιν) πέραν τοῦ Ἰορδάνου κατὰ ἀνατολὰς ἡλίου
    καὶ ἕως θαλάσσης τῶν δυσμῶν ἡλίου ὑπὸ Ἀσηδὼθ τὴν λαξευτήν.

ΚΕΦ. Ε'. V.

1 ΚΑΙ ἐκάλεσε Μωυσῆς πάντα Ἰσραὴλ, καὶ εἶπε πρὸς αὐτούς·
    ἄκουε Ἰσραὴλ τὰ δικαιώματα καὶ τὰ κρίματα, ὅσα ἐγὼ λαλῶ ἐν
    τοῖς ὠσὶν ὑμῶν ἐν τῇ ἡμέρᾳ ταύτῃ, καὶ μαθήσεσθε αὐτὰ, καὶ φυ-
2 λάξεσθε ποιεῖν αὐτά. Κύριος ὁ Θεὸς ἡμῶν διέθετο πρὸς ἡμᾶς
3 διαθήκην ἐν Χωρήβ· οὐχὶ τοῖς πατράσιν ἡμῶν διέθετο Κύριος τὴν
    διαθήκην ταύτην, ἀλλ᾽ ἢ πρὸς ἡμᾶς, ἡμεῖς ὧδε πάντες ζῶντες
4 ἡμεῖς σήμερον. Πρόσωπον κατὰ πρόσωπον ἐλάλησε Κύριος πρὸς ὑμᾶς
5 ἐν τῷ ὄρει ἐκ μέσου τοῦ πυρὸς, (κἀγὼ εἰστήκειν ἀναμέσον Κυ-
    ρίου καὶ ἀναμέσον ὑμῶν ἐν τῷ καιρῷ ἐκείνῳ, ἀναγγεῖλαι ὑμῖν
    τὰ ῥήματα Κυρίου, ὅτι ἐφοβήθητε ἀπὸ προσώπου τοῦ πυρὸς, καὶ
6 οὐκ ἀνέβητε εἰς τὸ ὄρος,) λέγων· Ἐγὼ εἰμι Κύριος ὁ Θεός σου
7 ὅστις ἐξήγαγόν σε ἐκ γῆς Αἰγύπτου, ἐξ οἴκου δουλείας. Οὐκ
8 ἔσονταί σοι θεοὶ ἕτεροι πλὴν ἐμοῦ. Οὐ ποιήσεις σεαυτῷ γλυπτόν,
    οὐδὲ παντὸς ὁμοίωμα, ὅσα ἐν τῷ οὐρανῷ ἄνω, καὶ ὅσα ἐν τῇ γῇ
9 κάτω, καὶ ὅσα ἐν τῷ ὕδατι ὑποκάτω τῆς γῆς· οὐ προσκυνήσεις αὐ-
    τοῖς, καὶ οὐ λατρεύσεις αὐτοῖς· ὅτι ἐγὼ εἰμι Κύριος ὁ Θε-
    ός σου, Θεὸς ζηλωτὴς, ἀποδιδοὺς ἁμαρτίαν πατέρων ἐπὶ τέ-
10 κνα ἐπὶ τρίτην καὶ τετάρτην γενεὰν τοῖς μισοῦσί με, καὶ
    ποιῶν ἔλεος εἰς χιλιάδας τοῖς ἀγαπῶσί με, καὶ τοῖς φυλάσσουσι
11 τὰ προστάγματά μου. Οὐ λήψῃ τὸ ὄνομα Κυρίου τοῦ Θεοῦ σου
    ἐπὶ ματαίῳ· οὐ γὰρ μὴ καθαρίσῃ Κύριος τὸν λαμβάνοντα τὸ ὄνο-
12 μα αὐτοῦ ἐπὶ ματαίῳ. Φύλαξαι τὴν ἡμέραν τῶν σαββάτων ἁγιά-
13 ζειν αὐτὴν, ὃν τρόπον ἐνετείλατό σοι Κύριος ὁ Θεός σου· ἓξ