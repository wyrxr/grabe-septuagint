ΚΕΦ. ΛΑʹ. ΓΕΝΕΣΙΣ 55
ἡμῖν ἔσται καὶ τοῖς τέκνοις ἡμῶν· νῦν οὖν ὅσα εἴρηκεν ὁ Θεός
σοι, ποίει. Ἀναστὰς δὲ Ἰακώβ, ἔλαβε τὰς γυναῖκας αὐτοῦ καὶ τὰ 17
παιδία αὐτοῦ ἐπὶ τὰς καμήλους· καὶ ἀπήγαγε πάντα τὰ ὑπάρ- 18
χοντα αὐτοῦ, καὶ πᾶσαν τὴν ἀποσκευὴν αὐτοῦ, ἣν περιεποίησατο
ἐν τῇ Μεσοποταμίᾳ, καὶ πάντα τὰ αὐτοῦ, ἀπελθεῖν πρὸς Ἰσαὰκ
τὸν πατέρα αὐτοῦ εἰς γῆν Χαναάν. Λάβαν δὲ ᾤχετο κεῖραι τὰ 19
πρόβατα αὐτοῦ· ἔκλεψε δὲ Ῥαχὴλ τὰ εἴδωλα τοῦ πατρὸς αὐτῆς.
Ἔκλεψε δὲ Ἰακὼβ Λάβαν τὸν Σύρον, τοῦ μὴ ἀναγγεῖλαι αὐτῷ, 20
ὅτι ἀποδιδράσκει. Καὶ ἀπέδρα αὐτός, καὶ πάντα τὰ αὐτοῦ· καὶ 21
ἀνέστη, καὶ διέβη τὸν ποταμόν, καὶ ὥρμησεν εἰς τὸ ὄρος Γα-
λαάδ. Ἀνηγγέλη δὲ Λάβαν τῷ Σύρῳ τῇ τρίτῃ ἡμέρᾳ, ὅτι ἀπέδρα 22
Ἰακώβ. Καὶ παραλαβὼν πάντας τοὺς ἀδελφοὺς αὐτοῦ μεθ᾽ ἑαυτοῦ, 23
ἐδίωξεν ὀπίσω αὐτοῦ ὁδὸν ἡμερῶν ἑπτά· καὶ κατέλαβεν αὐτὸν ἐν
τῷ ὄρει Γαλαάδ. Ἦλθε δὲ ὁ Θεὸς πρὸς Λάβαν τὸν Σύρον καθ᾽ 24
ὕπνον τὴν νύκτα, καὶ εἶπεν αὐτῷ· φύλαξαι σεαυτὸν μή ποτε λα-
λήσῃς μετὰ Ἰακὼβ πονηρά. Καὶ κατέλαβε Λάβαν τὸν Ἰακώβ. Ἰα- 25
κὼβ δὲ ἔπηξε τὴν σκηνὴν αὐτοῦ ἐν τῷ ὄρει· Λάβαν δὲ ἔστησε τοὺς
ἀδελφοὺς αὐτοῦ ἐν τῷ ὄρει Γαλαάδ. Εἶπε δὲ Λάβαν τῷ Ἰακώβ· 26
τί ἐποίησας; ἵνατι κρυφῇ ἀπέδρας, καὶ ἐκλοποφόρησάς με, καὶ
ἀπήγαγες τὰς θυγατέρας μου, ὡς αἰχμαλωτίδας μαχαίρᾳ; Καὶ 27
εἰ ἀπήγγειλάς μοι, ἐξαπέστειλα ἄν σε μετ᾽ εὐφροσύνης, καὶ μετὰ
μουσικῶν, καὶ τυμπάνων, καὶ κιθάρας. Καὶ οὐκ ἠξιώθην κατα- 28
φιλῆσαι τὰ παιδία μου, καὶ τὰς θυγατέρας μου· νῦν δὲ ἀφρόνως
ἔπραξας. Καὶ νῦν ἰσχύει ἡ χείρ μου κακοποιῆσαί σε· ὁ δὲ Θεὸς 29
τοῦ πατρός σου ἐχθὲς εἶπε πρός με, λέγων· φύλαξαι σεαυτὸν μή
ποτε λαλήσῃς μετὰ Ἰακὼβ πονηρά. Νῦν οὖν πεπόρευμαι· ἐπιθυ- 30
μία γὰρ ἐπεθύμησας εἰς τὸν οἶκον τοῦ πατρός σου ἀπελθεῖν. Καὶ 31
ἵνατι! ἔκλεψας τοὺς θεούς μου; Ἀποκριθεὶς δὲ Ἰακώβ, εἶπε τῷ
Λάβαν· ὅτι ἐφοβήθην· εἶπα γάρ, μή ποτε ἀφέλῃς τὰς θυγατέρας
σου ἀπ᾽ ἐμοῦ, καὶ πάντα τὰ ἐμά. Καὶ εἶπεν αὐτῷ Ἰακώβ· παρ᾽ 32
ᾧ ἐὰν εὕρῃς τοὺς θεούς σου, οὐ ζήσεται· ἐναντίον τῶν ἀδελφῶν
ἡμῶν ἐπίγνωθι τί ἐστι τῶν σῶν παρ᾽ ἐμοί, καὶ λάβε· καὶ οὐκ ἐπέ-
γνω παρ᾽ αὐτῷ οὐθέν. Οὐκ ᾔδει δὲ Ἰακώβ, ὅτι Ῥαχὴλ ἡ γυνὴ
αὐτοῦ ἔκλεψεν αὐτούς. Εἰσελθὼν δὲ Λάβαν, ἠρεύνησεν εἰς τὸν οἶ- 33
κον Λείας, καὶ οὐχ εὗρε· καὶ ἐξελθὼν ἐκ τοῦ οἴκου Λείας, ἠρεύ-
νησεν εἰς τὸν οἶκον Ἰακώβ, καὶ ἐν τῷ οἴκῳ τῶν δύο παιδισκῶν,