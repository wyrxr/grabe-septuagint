362 ΔΕΥΤΕΡΟΝΟΜΙΟΝ ΚΕΦ. ΚΗ´.
παλὴ ἐν ὑμῖν καὶ ἡ τρυφερὰ (σφόδρα), ἧς οὐχὶ πεῖραν ἔλαβεν ὁ
ποὺς αὐτῆς βαίνειν ἐπὶ τῆς γῆς διὰ τὴν τρυφερότητα καὶ διὰ τὴν
ἀπαλότητα, βασκανεῖ τῷ ὀφθαλμῷ αὐτῆς τὸν ἄνδρα αὐτῆς τὸν ἐν
τῷ κόλπῳ αὐτῆς, καὶ τὸν υἱὸν αὐτῆς καὶ τὴν θυγατέρα αὐτῆς,
57 καὶ τὸ χόριον αὐτῆς τὸ ἐξελθὸν διὰ τῶν μηρῶν αὐτῆς, καὶ τὸ
τέκνον αὐτῆς ὃ ἐὰν τέκῃ· καταφάγεται γὰρ αὐτὰ διὰ τὴν ἔνδειαν
πάντων κρυφῇ ἐν τῇ στενοχωρίᾳ καὶ ἐν τῇ θλίψει, ᾗ ἂν θλίψει σε
58 ὁ ἐχθρός σου ἐν (πάσαις) ταῖς πόλεσί σου, ἐὰν μὴ εἰσακούσητε
ποιεῖν πάντα τὰ ῥήματα τοῦ νόμου τούτου, τὰ γεγραμμένα ἐν τῷ
βιβλίῳ τούτῳ, φοβεῖσθαι τὸ ὄνομα τὸ ἔντιμον καὶ τὸ θαυμαστὸν
59 τοῦτο, Κύριον τὸν Θεόν σου. Καὶ παραδοξάσει Κύριος τὰς πληγὰς
σου καὶ τὰς πληγὰς τοῦ σπέρματός σου, πληγὰς μεγάλας καὶ θαυ-
60 μαστάς, καὶ νόσους πονηρὰς καὶ πιστάς· καὶ ἐπιστρέψει ἐπὶ σὲ
πᾶσαν τὴν ὀδύνην Αἰγύπτου, τὴν πονηράν, ἣν διευλαβεῦ ἀπὸ προ-
61 σώπου αὐτῶν, καὶ κολληθήσονται ἐν σοί· καὶ πᾶσαν μαλακίαν,
καὶ πᾶσαν πληγὴν τὴν μὴ γεγραμμένην (καὶ πᾶσαν τὴν γεγραμ-
μένην) ἐν τῷ βιβλίῳ τοῦ νόμου τούτου, ἐπάξει Κύριος ἐπὶ σέ,
62 ἕως ἂν ἐξολοθρεύσῃ σε· καὶ καταλειφθήσεσθε ἐν ἀριθμῷ βραχεῖ,
ἀνθ’ ὧν ἔτι ἦτε ὡσεὶ τὰ ἄστρα τοῦ οὐρανοῦ τῷ πλήθει, ὅτι οὐκ
63 εἰσηκούσατε τῆς φωνῆς Κυρίου τοῦ Θεοῦ ὑμῶν. Καὶ ἔσται ὃν
τρόπον ηὐφράνθη Κύριος ἐφ᾽ ὑμῖν, εὖ ποιῆσαι ὑμᾶς καὶ πληθῦ-
ναι ὑμᾶς, οὕτως εὐφρανθήσεται Κύριος ἐφ᾽ ὑμῖν, ἐξολοθρεῦσαι ὑ-
μᾶς, καὶ τοῦ ἐκτρίψαι ὑμᾶς, καὶ ἐξαρθήσεσθε ἀπὸ τῆς γῆς, εἰς
64 ἣν ὑμεῖς εἰσπορεύεσθε ἐκεῖ, κληρονομῆσαι αὐτήν. Καὶ διασπερεῖ σε
Κύριος ὁ Θεός σου εἰς πάντα τὰ ἔθνη ἀπ’ ἄκρου τῆς γῆς ἕως ἄκρου τῆς
γῆς, καὶ δουλεύσεις ἐκεῖ θεοῖς ἑτέροις, ξύλοις καὶ λίθοις, οἷς οὐκ ἠπί-
65 στω σὺ καὶ οἱ πατέρες σου. Ἀλλὰ καὶ ἐν τοῖς ἔθνεσιν ἐκείνοις οὐκ ἀ-
ναπαύσει σε, οὐδὲ μὴ γένηται στάσις τῷ ἴχνει τοῦ ποδός σου· καὶ
δώσει σοι Κύριος ἐκεῖ καρδίαν ἀθυμοῦσαν, καὶ ἐκλείποντας ὀφθαλ-
66 μούς, καὶ τηκομένην ψυχήν. Καὶ ἔσται ἡ ζωή σου κρεμαμένη σοι
ἀπέναντι τῶν ὀφθαλμῶν σου, καὶ φοβηθήσῃ ἡμέρας καὶ νυκτός,
67 καὶ οὐ πιστεύσεις τῇ ζωῇ σου· τοπρωὶ ἐρεῖς· πῶς ἂν γένοιτο
ἑσπέρα, καὶ τὸ ἑσπέρας ἐρεῖς· πῶς ἂν γένοιτο πρωί· ἀπὸ τοῦ
φόβου τῆς καρδίας σου ἃ φοβηθήσῃ, καὶ ἀπὸ τῶν ὁραμάτων τῶν
68 ὀφθαλμῶν σου ὧν ὄψῃ. Καὶ ἀποστρέψει σε Κύριος εἰς Αἴγυπτον
ἐν πλοίοις καὶ ἐν τῇ ὁδῷ ᾗ εἶπά σοι, οὐ προσθήσεσθε ἔτι ἰδεῖν