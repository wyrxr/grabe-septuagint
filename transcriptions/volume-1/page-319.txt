304                                Α´ Ρ Ι Θ Μ Ο Ι´                 ΚΕΦ. ΛΕ´.
            τῇ χειρὶ αὐτοῦ, καὶ ἀποθάνῃ, θανάτῳ θανατούσθω ὁ πατάξας· φο-
            νευτὴς ἔστι, θανάτῳ θανατούσθω ὁ φονεύων, ὁ ἀγχιστεύων τὸ αἶ-
22 μα ἀποκτενεῖ τὸν φονεύσαντα ἐν τῷ συναντῆσαι αὐτὸν αὐτῷ. Ἐὰν
            δὲ ἐξαπίνης οὐ δι᾽ ἔχθραν ὤσῃ αὐτόν, ἢ ἐπιρρίψῃ ἐπ᾿ αὐτὸν πᾶν
23 σκεῦος οὐκ ἐξ ἐνέδρου, ἢ ἐν παντὶ λίθῳ, ἐν ᾧ ἀποθανεῖται ἐν
            αὐτῇ, οὐκ εἰδώς, καὶ ἐπιπέσῃ ἐπ᾿ αὐτόν, καὶ ἀποθάνῃ, αὐτὸς δὲ
24 οὐκ ἐχθρὸς αὐτοῦ ἦν, οὐδὲ ζητῶν κακοποιῆσαι αὐτόν, καὶ κρινεῖ
            ἡ συναγωγὴ ἀναμέσον τοῦ πατάξαντος καὶ ἀναμέσον τοῦ ἀγχι-
25 στεύοντος τὸ αἷμα, κατὰ τὰ κρίματα ταῦτα· καὶ ἐξελεῖται ἡ συ-
            ναγωγὴ τὸν φονεύσαντα ἀπὸ χειρὸς τοῦ ἀγχιστεύοντος τὸ αἷμα,
            καὶ εἰς τὴν πόλιν τοῦ φυγαδευτηρίου αὐτοῦ ἀποκαταστήσει αὐτὸν
            ἡ συναγωγή, οὗ κατέφυγεν ἐκεῖ, καὶ κατοικήσει ἐκεῖ ἕως ἂν ἀ-
            ποθάνῃ ὁ ἱερεὺς ὁ μέγας, ὃν ἔχρισεν αὐτὸν τῷ ἐλαίῳ τῷ ἁγίῳ.
26 Ἐὰν δὲ ἐξόδῳ ἐξέλθῃ ὁ φονεύσας τὰ ὅρια τῆς πόλεως τοῦ φυ-
27 γαδευτηρίου αὐτοῦ, εἰς ἣν κατέφυγεν ἐκεῖ, καὶ εὕρῃ αὐτὸν ὁ ἀγ-
            χιστεύων τὸ αἷμα ἔξω τῶν ὁρίων τῆς πόλεως καταφυγῆς αὐτοῦ,
            καὶ φονεύσῃ ὁ ἀγχιστεύων τὸ αἷμα τὸν φονεύσαντα, οὐκ ἔνοχός
28 ἐστιν· ἐν γὰρ τῇ πόλει τῆς καταφυγῆς αὐτοῦ κατοικείτω ἕως ἂν
            ἀποθάνῃ ὁ ἱερεὺς ὁ μέγας· καὶ μετὰ τὸ ἀποθανεῖν τὸν ἱερέα τὸν
            μέγαν, ἐπαναστραφήσεται ὁ φονεύσας εἰς τὴν γῆν τῆς κατασχέ-
29 σεως αὐτοῦ. Καὶ ἔσται ταῦτα ὑμῖν εἰς δικαίωμα κρίματος εἰς
30 τὰς γενεὰς ὑμῶν ἐν πάσαις ταῖς κατοικίαις ὑμῶν. Πᾶς πατάξας
            ψυχὴν, διὰ στόματος μαρτύρων φονεύσει τὸν φονεύσαντα· καὶ μάρ-
31 τυς εἷς οὐ μαρτυρήσει ἐπὶ ψυχὴν, ἀποθανεῖν. Καὶ οὐ λήψεσθε
            λύτρα ἐπὶ ψυχῆς παρὰ τοῦ φονεύσαντος τοῦ ἐνόχου ὄντος ἀναι-
32 ρεθῆναι· θανάτῳ γὰρ θανατωθήσεται. Καὶ οὐ λήψεσθε λύτρα τοῦ
            φυγεῖν εἰς πόλιν τῶν φυγαδευτηρίων, τοῦ πάλιν κατοικεῖν ἐπὶ τῆς
33 γῆς, ἕως ἂν ἀποθάνῃ ὁ ἱερεὺς ὁ μέγας. Καὶ οὐ μὴ φονεκτονή-
            σητε τὴν γῆν, ἐφ᾽ ἧς ὑμεῖς κατοικεῖτε ἐπ᾽ αὐτῆς· τὸ γὰρ
            αἷμα τοῦτο φονοκτονεῖ τὴν γῆν, καὶ οὐ μὴ ἐξιλασθήσεται
            ἡ γῆ ἀπὸ τοῦ αἵματος τοῦ ἐκχυθέντος ἐπ᾽ αὐτῆς, ἀλλ᾽ ἐπὶ τοῦ
34 αἵματος τοῦ ἐκχέοντος αὐτό· καὶ οὐ μιανεῖτε τὴν γῆν, ἐφ᾽ ἧς
            ὑμεῖς κατοικεῖτε ἐπ᾽ αὐτῆς, ἐφ᾽ ἧς ἐγὼ κατασκηνῶ ἐπ᾽ αὐτῆς·
            ἐγὼ γὰρ εἰμι Κύριος ὁ κατασκηνῶν ἐν μέσῳ τῶν υἱῶν Ἰσραήλ.