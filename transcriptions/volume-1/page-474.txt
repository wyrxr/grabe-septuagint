ΚΕΦ. Ιϛ´. ΚΡΙΤΑΙ 459
εἰς τὸν τοῖχον, καὶ εἶπε πρὸς αὐτόν· οἱ ἀλλόφυλοι ἐπὶ σε Σαμψών.
Καὶ ἠγέρθη ἐκ τοῦ ὕπνου αὐτοῦ, καὶ ἐξέσπασε τοὺς πασσάλους σὺν τῷ
ὑφάσματι ἐκ τοῦ τοίχου, καὶ τὸ διάσμα· καὶ οὐκ ἐγνώσθη ἡ ἰσχὺς
αὐτοῦ. Καὶ εἶπε πρὸς αὐτὸν Δαλιδά· πῶς ἐρεῖς, ἠγάπηκά σε, καὶ 15
ἡ καρδία σου οὐκ ἔστι μετ᾿ ἐμοῦ; τοῦτο τὸ τρίτον παρελογίσω με,
καὶ οὐκ ἀπήγγειλάς μοι, ἐν τίνι ἡ ἰσχύς σου ἡ μεγάλη. Καὶ ἐγέ- 16
νετο ὅτε κατειργάσατο αὐτὸν τοῖς λόγοις αὐτῆς ὅλην τὴν νύκτα,
καὶ παρηνώχλησεν αὐτόν, καὶ ὀλιγοψύχησεν (ἕως) εἰς θάνατον· καὶ 17
ἀπήγγειλεν αὐτῇ πάντα τὰ ἀπὸ καρδίας αὐτοῦ, καὶ εἶπεν αὐτῇ·
Ξυρὸν οὐκ ἀναβήσεται ἐπὶ τὴν κεφαλήν μου, ἔτι Ναζειραῖος Θεοῦ
ἐγώ εἰμι ἐκ κοιλίας μητρός μου· καὶ ἐὰν ξυρήσωμαι, ἀποστήσεται
ἀπ᾿ ἐμοῦ ἡ ἰσχύς μου, καὶ ἀσθενήσω, καὶ ἔσομαι κατὰ πάντας
τοὺς ἀνθρώπους. Καὶ ἴδε Δαλιδά, ὅτι ἀπήγγειλε πάντα τὰ ἀπὸ 18
καρδίας αὐτοῦ, καὶ ἀπέστειλε, καὶ ἐκάλεσε πάντας τοὺς σατράπας
τῶν ἀλλοφύλων, λέγουσα· ἀνάβητε τὸ ἅπαξ, ὅτι ἀπήγγειλέ μοι
πᾶσαν τὴν καρδίαν αὐτοῦ. Καὶ ἀνέβησαν πρὸς αὐτὴν πᾶσαι αἱ
σατραπίαι τῶν ἀλλοφύλων, καὶ ἤνεγκαν τὸ ἀργύριον ἐν ταῖς χερ-
σὶν αὐτῶν. Καὶ ἐκοίμισεν αὐτὸν ἀναμέσον τῶν γονάτων αὐτῆς, καὶ 19
ἐκάλεσε τὸν κουρέα, καὶ ἐξύρησε τοὺς ἑπτὰ βοστρύχους τῆς κεφα-
λῆς αὐτοῦ· καὶ ἤρξατο ταπεινοῦσθαι, καὶ ἀπέστη ἡ ἰσχὺς αὐτοῦ ἀπ᾿
αὐτοῦ. Καὶ εἶπεν αὐτῷ Δαλιδά· οἱ ἀλλόφυλοι ἐπὶ σε Σαμψών. 20
Καὶ ἐξηγέρθη ἐκ τοῦ ὕπνου αὐτοῦ, καὶ εἶπεν· ἐξελεύσομαι καὶ
ποιήσω καθὼς ἀεί, καὶ ἀποτινάξομαι· καὶ αὐτὸς οὐκ ἔγνω ὅτι Κύ-
ριος ἀπέστη ἀπ᾿ αὐτοῦ. Καὶ ἐπελάβοντο αὐτοῦ οἱ ἀλλόφυλοι, καὶ 21
ἐξώρυξαν τοὺς ὀφθαλμοὺς αὐτοῦ, καὶ κατήγαγον αὐτὸν εἰς Γάζαν,
καὶ ἔδησαν αὐτὸν ἐν πέδαις χαλκαῖς· καὶ ἦν ἀλήθων ἐν οἴκῳ τῆς
φυλακῆς. Καὶ ἤρξατο ἡ θρὶξ τῆς κεφαλῆς αὐτοῦ ἀνατεῖλαι, ἡνίκα 22
ἐξυρήθη. Καὶ οἱ σατράπαι τῶν ἀλλοφύλων συνήχθησαν τοῦ θῦσαι 23
θυσίαν μεγάλην Δαγὼν τῷ θεῷ αὐτῶν, καὶ τοῦ εὐφρανθῆναι, καὶ
εἶπαν· παρέδωκεν ὁ θεὸς ἡμῶν ἐν χειρὶ ἡμῶν Σαμψὼν τὸν ἐχθρὸν
ἡμῶν. Καὶ ἴδον αὐτὸν ὁ λαός, καὶ ἤνεσαν τοὺς θεοὺς αὐτῶν, καὶ 24
εἶπαν· παρέδωκεν ὁ θεὸς ἡμῶν τὸν ἐχθρὸν ἡμῶν ἐν χειρὶ ἡμῶν,
καὶ τὸν ἐξερημοῦντα τὴν γῆν ἡμῶν, ὅστις ἐπλήθυνε τοὺς τραυματίας
ἡμῶν. Καὶ ἐγένετο ὅτε ἠγαθύνθη ἡ καρδία αὐτῶν, καὶ εἶπαν· κα- 25
λέσατε τὸν Σαμψὼν ἐξ οἴκου φυλακῆς, καὶ παιξάτω ἐνώπιον ἡμῶν.
Καὶ ἐκάλεσαν τὸν Σαμψὼν ἐξ οἴκου τῆς φυλακῆς, καὶ ἐνέπαιζον
30*