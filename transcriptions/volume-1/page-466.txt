ΚΕΦ. ΙΑ΄. ΙΒ΄. ΚΡΙΤΑΙ 451
Καὶ ἐπάταξεν αὐτοὺς ἀπὸ Ἀροὴρ καὶ ἕως τοῦ ἐλθεῖν σε εἰς Μωειθ 33
εἴκοσι πόλεις, ἕως Ἀβὴλ ἀμπελώνων, πληγὴν μεγάλην σφόδρα·
καὶ ἐνετράπησαν οἱ υἱοὶ Ἀμμὼν ἀπὸ προσώπου υἱῶν Ἰσραήλ. Καὶ 34
εἰσῆλθεν Ἰεφθάε εἰς Μασσηφὰ εἰς τὸν οἶκον αὐτοῦ· καὶ ἰδοὺ ἡ
θυγάτηρ αὐτοῦ ἐξεπορεύετο εἰς ἀπάντησιν αὐτοῦ ἐν τυμπάνοις καὶ
χοροῖς· καὶ αὕτη μονογενὴς αὐτῷ ἀγαπητή, καὶ οὐκ ἔστιν αὐτῷ πλὴν
αὐτῆς υἱὸς ἢ θυγάτηρ. Καὶ ἐγενήθη ἡνίκα εἶδεν αὐτήν, καὶ διέρρηξε 35
τὰ ἱμάτια αὐτοῦ, καὶ εἶπεν· οἴμοι θυγάτερ μου, ἐμπεποδοστάτηκάς
με καὶ σεμνοτάτη, εἰς σκῶλον ἐγένου ἐν ὀφθαλμοῖς μου· ἐγὼ δὲ
ἤνοιξα τὸ στόμα μου περὶ σοῦ πρὸς Κύριον, καὶ οὐ δυνήσομαι ἀπο-
στρέψαι. Καὶ εἶπε πρὸς αὐτόν· πάτερ μου, εἰ ἐν ἐμοὶ ἤνοιξας τὸ 36
στόμα σου πρὸς Κύριον, ποίει μοι ὃν τρόπον ἐξῆλθεν ἐκ στόματος
σου, ἀφ᾿ ὧν ἐποίησέ σοι Κύριος ἐκδικήσεις ἐκ τῶν ἐχθρῶν σου ἐκ
τῶν υἱῶν Ἀμμών. Καὶ εἶπε πρὸς τὸν πατέρα αὐτῆς· καὶ ποίησόν μοι 37
τὸ ρῆμα τοῦτο· ἔασόν με δύο μῆνας, καὶ πορεύσομαι καὶ καταβήσο-
μαι ἐπὶ τὰ ὄρη, καὶ κλαύσομαι ἐπὶ τὰ παρθένιά μου, καὶ ἐγὼ καὶ
αἱ συνεταῖριδές μου. Καὶ εἶπε· πορεύου· καὶ ἐξαπέστειλεν αὐτὴν δύο 38
μῆνας. Καὶ ἐπορεύθη αὕτη καὶ αἱ συνεταῖριδές αὐτῆς, καὶ ἔκλαυσεν
ἐπὶ τὰ παρθένια αὐτῆς ἐπὶ τὰ ὄρη. Καὶ ἐγένετο μετὰ τέλος δύο 39
μηνῶν, καὶ ἀνέκαμψε πρὸς τὸν πατέρα αὐτῆς· καὶ ἐπετέλεσεν Ἰεφθάε
ἐν αὐτῇ τὴν εὐχὴν αὐτοῦ ἣν ηὔξατο· καὶ αὐτὴ οὐκ ἔγνω ἄνδρα.
Καὶ ἐγεννήθη εἰς πρόσταγμα ἐν Ἰσραήλ· ἐξ ἡμερῶν εἰς ἡμέρας συν- 40
επορεύοντο αἱ θυγατέρες Ἰσραήλ, θρηνεῖν τὴν θυγατέρα Ἰεφθάε τοῦ
Γαλααδίτου τέσσαρας ἡμέρας ἐν τῷ ἐνιαυτῷ.

ΚΕΦ. ΙΒ΄. ΧΙΙ.

ΚΑΙ συνήχθησαν οἱ υἱοὶ Ἐφραίμ, καὶ ἦλθον εἰς Σεφεινά, καὶ 1
εἶπον πρὸς Ἰεφθάε· τί ὅτι ἐπορεύθης πολεμεῖν, ἐν τοῖς υἱοῖς Ἀμμὼν,
καὶ ἡμᾶς οὐ κέκληκας πορευθῆναι μετὰ σοῦ; τὸν οἶκόν σου ἐμπρή-
σομεν ἐν πυρί. Καὶ εἶπε πρὸς αὐτοὺς Ἰεφθάε· ἀνὴρ ἀντιδικῶν ἤμην 2
ἐγὼ καὶ ὁ λαός μου, καὶ υἱοὶ Ἀμμὼν ἐταπείνουν με σφόδρα· καὶ
ἐδέησα πρὸς ὑμᾶς, καὶ οὐκ ἐσώσατέ με ἐκ χειρὸς αὐτῶν. Καὶ ἰδὼν 3
ὅτι οὐκ ἦν ὁ σώζων, καὶ ἐθέμην τὴν ψυχήν μου ἐν τῇ χειρί μου, καὶ
διέβην πρὸς τοὺς υἱοὺς Ἀμμὼν, καὶ παρέδωκεν αὐτοὺς Κύριος
ἐνώπιόν μου· καὶ ἵνατί ἀνέβητε πρός με τῇ ἡμέρᾳ ταύτῃ, τοῦ πο-