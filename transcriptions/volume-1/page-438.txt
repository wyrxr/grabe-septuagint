ΚΕΦ. ΚΔʹ. Ι Η Σ Ο Υ Σ Ν Α Υ Η 423
σητε θεοῖς ἀλλοτρίοις, καὶ ἐπελθὼν κακώσει ὑμᾶς, καὶ ἐξαναλώσει
ὑμᾶς ἀνθ’ ὧν εὖ ἐποίησεν ὑμῖν. Καὶ εἶπεν ὁ λαὸς πρὸς Ἰησοῦν· 21
οὐχί, ἀλλὰ τῷ Κυρίῳ λατρεύσομεν. Καὶ εἶπεν Ἰησοῦς πρὸς τὸν 22
λαόν· μάρτυρες ὑμεῖς καθ’ ὑμῶν, ὅτι ὑμεῖς ἐξελέξασθε ὑμῖν τὸν Κύριον,
λατρεύειν αὐτῷ. Καὶ εἶπαν· μάρτυρες. Καὶ νῦν περιέλεσθε τοὺς θεοὺς 23
τοὺς ἀλλοτρίους τοὺς ἐν ὑμῖν, καὶ εὐθύνατε τὴν καρδίαν ὑμῶν πρὸς
Κύριον Θεὸν Ἰσραήλ. Καὶ εἶπεν ὁ λαὸς πρὸς Ἰησοῦν· Κυρίῳ τῷ 24
Θεῷ ἡμῶν λατρεύσομεν, καὶ τῆς φωνῆς αὐτοῦ ἀκουσόμεθα. Καὶ 25
διέθετο Ἰησοῦς διαθήκην πρὸς τὸν λαὸν ἐν τῇ ἡμέρᾳ ἐκείνῃ, καὶ
ἔδωκεν αὐτῷ νόμον καὶ κρίσιν ἐν Σηλὼ ἐνώπιον τῆς σκηνῆς τοῦ
Θεοῦ Ἰσραήλ. Καὶ ἔγραψεν Ἰησοῦς τὰ ῥήματα ταῦτα εἰς βιβλίον, 26
νόμον τοῦ Θεοῦ· καὶ ἔλαβε λίθον μέγαν, καὶ ἔστησεν αὐτὸν Ἰη-
σοῦς ἐκεῖ ὑπὸ τὴν τερέβινθον τὴν ἀπέναντι Κυρίου. Καὶ εἶπεν Ἰη- 27
σοῦς πρὸς πάντα τὸν λαόν· ἰδοὺ ὁ λίθος οὗτος ἔσται ἐν ἡμῖν εἰς
μαρτύριον, ὅτι οὗτος ἀκήκοε πάντα τὰ λεχθέντα ὑπὸ Κυρίου, ὅσα
ἐλάλησε πρὸς ὑμᾶς σήμερον, καὶ οὗτος ἔσται ἐν ὑμῖν εἰς μαρ-
τύριον ἐπ’ ἐσχάτων τῶν ἡμερῶν, ἡνίκα ἂν ψεύσησθε Κυρίῳ τῷ
Θεῷ ὑμῶν. Καὶ ἐξαπέστειλεν Ἰησοῦς τὸν λαόν, ἕκαστον εἰς τὸν 28
τόπον αὐτοῦ. Καὶ ἐλάτρευσεν Ἰσραὴλ τῷ Κυρίῳ πάσας τὰς ἡμέ- 31
ρας Ἰησοῦ καὶ πάσας τὰς ἡμέρας τῶν πρεσβυτέρων, ὅσοι ἐφείλ-
κυσαν τὸν χρόνον μετὰ Ἰησοῦ, καὶ ὅσοι εἶδοσαν πάντα τὰ ἔργα
Κυρίου ὅσα ἐποίησε τῷ Ἰσραήλ. Καὶ ἐγένετο μετ’ ἐκεῖνα καὶ 29
ἀπέθανεν Ἰησοῦς υἱὸς Ναυῆ δοῦλος Κυρίου, υἱὸς ἑκατὸν καὶ δέκα
ἐτῶν· καὶ ἔθαψαν αὐτὸν πρὸς τοῖς ὁρίοις τοῦ κλήρου αὐτοῦ ἐν Θα- 30
μναθ-σαράχ, τῇ ἐν τῷ ὄρει Ἐφραὶμ ἀπὸ βορρᾶ τοῦ ὄρους Γαάς·
καὶ ἐκεῖ ἔθηκαν μετ’ αὐτοῦ εἰς τὸ μνημεῖον ἐν ᾧ ἔθαψαν αὐτὸν
ἐκεῖ, τὰς μαχαίρας τὰς πετρίνας, ἐν αἷς περιέτεμε τοὺς υἱοὺς
Ἰσραὴλ ἐν Γαλγάλοις, ὅτε ἐξήγαγεν αὐτοὺς ἐξ Αἰγύπτου, καθὰ
συνέταξε Κύριος· καὶ ἐκεῖ εἰσιν ἕως τῆς σήμερον ἡμέρας. Καὶ τὰ 32
ὀστᾶ Ἰωσὴφ ἃ ἀνήγαγον οἱ υἱοὶ Ἰσραὴλ ἐξ Αἰγύπτου, καὶ κατώ-
ρυξαν αὐτὰ ἐν Σικίμοις ἐν τῇ μερίδι τοῦ ἀγροῦ, οὗ ἐκτήσατο Ἰ-
ακὼβ παρὰ τῶν Ἀμοῤῥαίων τῶν κατοικούντων ἐν Σικίμοις ἀμνά-
δων ἑκατόν, καὶ ἔδωκεν αὐτὴν Ἰωσὴφ ἐν μερίδι. Καὶ ἐγένετο μετὰ 33
ταῦτα, καὶ Ἐλεάζαρ ὁ υἱὸς Ἀαρὼν ὁ ἱερεὺς ἐτελεύτησε, καὶ ἐτά-
φη ἐν Γαβαὰθ Φινεὲς τοῦ υἱοῦ αὐτοῦ, ἣν ἔδωκεν αὐτῷ ἐν τῷ ὄ-
ρει τῷ Ἐφραίμ. Ἐν ἐκείνῃ τῇ ἡμέρᾳ λαβόντες οἱ υἱοὶ Ἰσραὴλ τὴν