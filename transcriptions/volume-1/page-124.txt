ΚΕΦ. Ηʹ.                       Ε Ξ Ο Δ Ο Σ                       109
τράποσι , καὶ ἐν πάσῃ γῇ Αἰγύπτου. Ἐξέτεινεν οὖν Ἀαρὼν τῇ 17
χειρὶ τὴν ῥάβδον, καὶ ἐπάταξε τὸ χῶμα τῆς γῆς· καὶ ἐγένοντο
οἱ σκνῖφες ἔν τε τοῖς ἀνθρώποις, καὶ ἐν τοῖς τετράποσι, καὶ ἐν παν-
τὶ χώματι τῆς γῆς ἐγένοντο οἱ σκνῖφες ἐν πάσῃ γῇ Αἰγύπτου.
Ἐποίησαν δὲ ὡσαύτως καὶ οἱ ἐπαοιδοὶ ταῖς φαρμακίαις αὐτῶν, 18
ἐξαγαγεῖν τὸν σκνίφα, καὶ οὐκ ἠδύναντο· καὶ ἐγένοντο οἱ σκνῖφες
ἐν τοῖς ἀνθρώποις, καὶ ἐν τοῖς τετράποσιν. Εἶπαν οὖν οἱ ἐπαοι- 19
δοὶ τῷ Φαραώ· δάκτυλος Θεοῦ ἐστι τοῦτο· καὶ ἐσκληρύνθη ἡ καρ-
δία Φαραώ, καὶ οὐκ εἰσήκουσεν αὐτῶν, καθάπερ ἐλάλησε Κύριος.
Εἶπε δὲ Κύριος πρὸς Μωυσῆν· ὄρθρισον τὸ πρωΐ, καὶ στῆθι ἐναν- 20
τίον Φαραώ· ἰδοὺ αὐτὸς ἐκπορεύεται ἐπὶ τὸ ὕδωρ, καὶ ἐρεῖς πρὸς
αὐτόν· τάδε λέγει Κύριος· ἐξαπόστειλον τὸν λαόν μου, ἵνα μοι λα-
τρεύσωσιν ἐν τῇ ἐρήμῳ. Ἐὰν δὲ μὴ βούλῃ ἐξαποστεῖλαι τὸν λαόν 21
μου, ἰδοὺ ἐγὼ ἐξαποστέλλω ἐπὶ σέ, καὶ ἐπὶ τοὺς θεράποντάς σου,
καὶ ἐπὶ τὸν λαόν σου, καὶ ἐπὶ τοὺς οἴκους ὑμῶν κυνόμυιαν, καὶ
πλησθήσονται αἱ οἰκίαι τῶν Αἰγυπτίων τῆς κυνόμυιας, καὶ εἰς τὴν
γῆν ἐφ᾿ ἧς εἰσιν ἐπ᾿ αὐτῆς. Καὶ παραδοξάσω ἐν τῇ ἡμέρᾳ ἐκείνῃ τὴν 22
γῆν Γεσέν, ἐφ᾿ ἧς ὁ λαός μου ἔπεστιν ἐπ᾿ αὐτῆς, ἐφ᾿ ἧς οὐκ ἔσται
ἐκεῖ ἡ κυνόμυια· ἵνα εἰδῇς, ὅτι ἐγὼ Κύριος ὁ Θεὸς πάσης τῆς γῆς.
Καὶ δώσω διαστολὴν ἀνὰ μέσον τοῦ ἐμοῦ λαοῦ, καὶ ἀνὰ μέσον τοῦ σοῦ 23
λαοῦ· ἐν δὲ τῇ αὔριον ἔσται τὸ σημεῖον τοῦτο ἐπὶ τῆς γῆς. Ἐποίησε
δὲ Κύριος οὕτω· καὶ παρεγένετο ἡ κυνόμυια πλῆθος εἰς τοὺς οἴκους 24
Φαραὼ καὶ εἰς τοὺς οἴκους τῶν θεραπόντων αὐτοῦ, καὶ εἰς πᾶσαν γῆν
Αἰγύπτου, καὶ ἐξωλοθρεύθη ἡ γῆ ἀπὸ τῆς κυνόμυιας. Ἐκάλεσε δὲ 25
Φαραὼ Μωυσῆν καὶ Ἀαρών, λέγων· ἐλθόντες θύσατε Κυρίῳ τῷ
Θεῷ ὑμῶν ἐν τῇ γῇ. Καὶ εἶπε Μωυσῆς· οὐ δυνατὸν γενέσθαι οὕ- 26
τω· τὰ γὰρ βδελύγματα τῶν Αἰγυπτίων θύσομεν Κυρίῳ τῷ Θεῷ
ἡμῶν. Ἐὰν γὰρ θύσωμεν τὰ βδελύγματα τῶν Αἰγυπτίων ἐναντίον
αὐτῶν, λιθοβοληθησόμεθα. Ὁδὸν τριῶν ἡμερῶν πορευσόμεθα εἰς 27
τὴν ἔρημον, καὶ θύσομεν Κυρίῳ τῷ Θεῷ ἡμῶν, καθάπερ εἶπεν
ἡμῖν. Καὶ εἶπε Φαραώ· ἐγὼ ἐξαποστελῶ ὑμᾶς, καὶ θύσετε Κυ- 28
ρίῳ τῷ Θεῷ ὑμῶν ἐν τῇ ἐρήμῳ, ἀλλ᾿ οὐ μακρὰν ἀποτένεσθε πο-
ρευθῆναι· εὔξασθε οὖν περὶ ἐμοῦ πρὸς Κύριον. Εἶπε δὲ Μωυσῆς· 29
ὁ δὲ ἐγὼ ἐξελεύσομαι ἀπὸ σοῦ, καὶ εὔξομαι πρὸς τὸν Θεόν, καὶ
ἀπελεύσεται ἡ κυνόμυια ἀπὸ σοῦ, καὶ ἀπὸ τῶν θεραπόντων σου, καὶ
ἀπὸ τοῦ λαοῦ σου αὔριον· μὴ προσθῇς ἔτι Φαραὼ ἀπατῆσαι, τοῦ