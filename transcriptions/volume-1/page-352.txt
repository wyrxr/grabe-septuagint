ΚΕΦ. ΙΔʹ. ΙΕ. ΔΕΥΤΕΡΟΝΟΜΙΟΝ 337
τρώσεις πᾶν τὸ γέννημα τοῦ σπέρματός σου, τὸ γέννημα τοῦ ἀγροῦ
σου ἐνιαυτὸν κατ᾿ ἐνιαυτόν· καὶ φαγῇ αὐτὸ ἔναντι Κυρίου τοῦ Θεοῦ 23
σου ἐν τόπῳ ᾧ ἂν ἐκλέξηται Κύριος ὁ Θεός σου, ἐπικληθῆναι τὸ
ὄνομα αὐτοῦ ἐκεῖ, οἴσεις τὰ ἐπιδέκατα τοῦ σίτου σου, καὶ τοῦ
οἴνου σου, καὶ τοῦ ἐλαίου σου, καὶ τὰ πρωτότοκα τῶν βοῶν σου,
καὶ τῶν προβάτων σου, ἵνα μάθῃς φοβεῖσθαι Κύριον τὸν Θεόν σου
πάσας τὰς ἡμέρας. Ἐὰν δὲ μακρὰν γένηται ἡ ὁδὸς ἀπὸ σοῦ, καὶ 24
μὴ δύνη ἀναφέρειν αὐτά, ὅτι μακρὰν ἀπὸ σοῦ ὁ τόπος ὃν ἂν ἐκλέ–
ξηται Κύριος ὁ Θεός σου, ἐπικληθῆναι τὸ ὄνομα αὐτοῦ ἐκεῖ, ὅτι
εὐλογήσει σε Κύριος ὁ Θεός σου, καὶ ἀποδώσῃ αὐτὰ ἀργυρίου, καὶ 25
λήψῃ τὸ ἀργύριον ἐν ταῖς χερσί σου, καὶ πορεύσῃ εἰς τὸν τόπον
ὃν ἂν ἐκλέξηται Κύριος ὁ Θεός σου αὐτόν· καὶ δώσεις τὸ ἀργύριον 26
ἐπὶ παντὸς οὗ ἐὰν ἐπιθυμῇ ἡ ψυχή σου, ἐπὶ βουσίν ἢ ἐπὶ προ–
βάτοις, ἐπὶ οἴνῳ ἢ ἐπὶ σίκερα, ἢ ἐπὶ παντὸς οὗ ἐὰν ἐπιθυμῇ ἡ
ψυχή σου, καὶ φαγῇ ἐκεῖ ἔναντι Κυρίου τοῦ Θεοῦ σου, καὶ εὐ–
φρανθήσῃ σὺ καὶ ὁ οἶκός σου, καὶ ὁ Λευίτης ὁ ἐν ταῖς πόλεσί 27
σου· οὐκ ἐγκαταλείψεις αὐτόν, ὅτι οὐκ ἔστιν αὐτῷ μερὶς οὐδὲ κλῆ–
ρος μετὰ σοῦ. Μετὰ τρία ἔτη ἐξοίσεις πᾶν τὸ ἐπιδέκατον τῶν 28
γεννημάτων σου ἐν τῷ ἐνιαυτῷ ἐκείνῳ, καὶ θήσεις αὐτὸ ἐν ταῖς
πόλεσί σου· καὶ ἐλεύσεται ὁ Λευίτης, ὅτι οὐκ ἔστιν αὐτῷ μερὶς 29
οὐδὲ κλῆρος μετὰ σοῦ, καὶ ὁ προσήλυτος καὶ ὁ ὀρφανὸς καὶ ἡ χή–
ρα ἡ ἐν ταῖς πόλεσί σου, καὶ φάγονται καὶ ἐμπλησθήσονται, ἵνα
εὐλογήσῃ σε Κύριος ὁ Θεός σου ἐν πᾶσι τοῖς ἔργοις τῶν χειρῶν
σου οἷς ἐὰν ποιῇς.

ΚΕΦ. ΙΕʹ. ΧV.

1 Δι᾿ ἑπτὰ ἐτῶν ποιήσεις ἄφεσιν. Καὶ οὕτως τὸ πρόσταγμα 2
τῆς ἀφέσεως· ἀφήσεις πᾶν χρέος ἴδιον, ὃ ὀφείλει σοι ὁ πλησίον
σου, τὸν πλησίον σου καὶ τὸν ἀδελφόν σου οὐκ ἀπαιτήσεις, ὅτι
ἐπικέκληται ἄφεσις Κυρίῳ τῷ Θεῷ σου. Τὸν ἀλλότριον ἀπαιτή– 3
σεις ὅσα ἐὰν ᾖ σοι παρ᾿ αὐτῷ· τῷ δὲ ἀδελφῷ σου ἄφεσιν ποιή–
σεις τοῦ χρέους σου. Ὅτι οὐκ ἔσται ἐν σοὶ ἐνδεής· ὅτι εὐλογῶν 4
εὐλογήσει σε Κύριος ὁ Θεός σου ἐν τῇ γῇ, ᾗ Κύριος ὁ Θεός σου
δίδωσί σοι ἐν κλήρῳ κατακληρονομῆσαι αὐτήν. Ἐὰν δὲ ἀκοῇ εἰ– 5
σακούσῃς τῆς φωνῆς Κυρίου τοῦ Θεοῦ ὑμῶν φυλάσσειν καὶ ποιεῖν
22