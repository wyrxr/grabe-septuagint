308 ΔΕΥΤΕΡΟΝΟΜΙΟΝ ΚΕΦ. Α´.
13 ὑμῶν; δότε ἑαυτοῖς ἄνδρας σοφοὺς καὶ ἐπιστήμονας καὶ συνετοὺς
εἰς τὰς φυλὰς ὑμῶν, καὶ καταστήσω αὐτοὺς ἐφ᾽ ὑμᾶς ἡγουμέ-
14 νους ὑμῶν. Καὶ ἀπεκρίθητέ μοι, καὶ εἴπατε· καλὸν τὸ ῥῆμα ὃ
15 ἐλάλησας ποιῆσαι. Καὶ ἔλαβον τοὺς ἀρχιφύλους ἐξ ὑμῶν ἄνδρας
σοφοὺς καὶ ἐπιστήμονας καὶ συνετοὺς, καὶ κατέστησα αὐτοὺς ἡγει-
σθαι ἐφ᾽ ὑμῶν χιλιάρχους, καὶ ἑκατοντάρχους, καὶ πεντηκοντάρχους, καὶ
16 δεκαδάρχους, καὶ γραμματοεισαγωγεῖς τοῖς κριταῖς ὑμῶν. Καὶ ἐνετει-
λάμην τοῖς κριταῖς ὑμῶν ἐν τῷ καιρῷ ἐκείνῳ, λέγων· διακούετε ἀναμέ-
σον τῶν ἀδελφῶν ὑμῶν, καὶ κρίνετε δικαίως ἀναμέσον ἀνδρὸς καὶ ἀνα-
17 μέσον τοῦ ἀδελφοῦ αὐτοῦ, καὶ ἀναμέσον προσηλύτου αὐτοῦ. Οὐκ ἐπι-
γνώσεσθε πρόσωπον ἐν κρίσει, κατὰ τὸν μικρὸν καὶ κατὰ τὸν μέγαν
κρινεῖς, οὐ μὴ ὑποστείλῃ πρόσωπον ἀνθρώπου, ὅτι ἡ κρίσις τοῦ
Θεοῦ ἐστι· καὶ τὸ ῥῆμα ὃ ἐὰν ᾖ σκληρὸν ἀφ᾽ ὑμῶν, ἀνοίσετε αὐ-
18 τὸ ἐπ᾽ ἐμὲ, καὶ ἀκούσομαι αὐτό. Καὶ ἐνετειλάμην ὑμῖν ἐν τῷ
19 καιρῷ ἐκείνῳ τοὺς πάντας λόγους, οὓς ποιήσετε. Καὶ ἀπάραντες
ἐκ Χωρήβ, ἐπορεύθημεν πᾶσαν τὴν ἔρημον τὴν μεγάλην καὶ τὴν
φοβερὰν ἐκείνην, ἣν εἴδετε ὁδὸν ὄρους τοῦ ᾿Αμορραίου, καθότι ἐν-
ετείλατο Κύριος ὁ Θεὸς ἡμῶν ἡμῖν· καὶ ἤλθομεν ἕως Κάδης Βαρ-
20 νή. Καὶ εἶπα πρὸς ὑμᾶς· ἤλθατε ἕως ὄρους τοῦ ᾿Αμορραίου, ὃ
21 ὁ Κύριος ὁ Θεὸς ἡμῶν δίδωσιν ἡμῖν. Ἴδετε, παρέδωκε Κύριος
ὁ Θεὸς ὑμῶν πρὸ προσώπου ὑμῶν τὴν γῆν· ἀναβάντες κληρονο-
μεῖτε, ὃν τρόπον εἶπε Κύριος ὁ Θεὸς τῶν πατέρων ὑμῶν ὑμῖν·
22 μὴ φοβεῖσθε, μηδὲ δειλιάσητε. Καὶ προσήλθατέ μοι πάντες ὑμεῖς,
καὶ εἴπατε· ἀποστείλωμεν ἄνδρας προτέρους ἡμῶν, καὶ ἐφοδευ-
σάτωσαν ἡμῖν τὴν γῆν, καὶ ἀναγγειλάτωσαν ἡμῖν ἀπόκρισιν, τὴν
ὁδὸν δι᾽ ἧς ἀναβησόμεθα ἐν αὐτῇ, καὶ τὰς πόλεις εἰς ἃς εἰσ-
23 πορευσόμεθα εἰς αὐτάς. Καὶ ἤρεσεν ἐνώπιόν μου τὸ ῥῆμα, καὶ
24 ἔλαβον ἐξ ὑμῶν δώδεκα ἄνδρας, ἄνδρα ἕνα κατὰ φυλήν. Καὶ ἐπι-
στραφέντες ἀνέβησαν εἰς τὸ ὄρος, καὶ ἤλθοσαν ἕως φάραγγος βό-
25 τρυος, καὶ κατεσκόπευσαν αὐτήν· καὶ ἔλαβον ἐν ταῖς χερσὶν αὐ-
τῶν ἀπὸ τοῦ καρποῦ τῆς γῆς, καὶ κατήνεγκαν πρὸς ἡμᾶς, καὶ
ἐπέστρεψαν ἡμῖν ῥῆμα, καὶ ἔλεγον· ἀγαθὴ ἡ γῆ, ἣν Κύριος ὁ
26 Θεὸς ἡμῶν δίδωσιν ἡμῖν. Καὶ οὐκ ἠθελήσατε ἀναβῆναι, ἀλλ᾽ ἠπει-
27 θήσατε τῷ ῥήματι Κυρίου τοῦ Θεοῦ ὑμῶν· καὶ διεγογγύσατε ἐν
ταῖς σκηναῖς ὑμῶν, καὶ εἴπατε· διὰ τὸ μισεῖν Κύριον ἡμᾶς, ἐξή-
γαγεν ἡμᾶς ἐκ γῆς Αἰγύπτου, παραδοῦναι ἡμᾶς εἰς τὰς χεῖρας