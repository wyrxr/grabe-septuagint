ΚΕΦ. ΙϚ΄.                ΑΡΙΘΜΟΙ                                                              265
σααν τὴν συναγωγὴν σου, καὶ γίνεσθε ἕτοιμοι ἔναντι Κυρίου σὺ
καὶ αὐτοὶ καὶ Ἀαρὼν αὔριον· καὶ λάβετε ἕκαστος τὸ πυρεῖον αὑ- 17
τοῦ, καὶ ἐπιθήσετε ἐπ᾿ αὐτὰ θυμίαμα, καὶ προσάξετε ἔναντι Κυ-
ρίου ἕκαστος τὸ πυρεῖον αὑτοῦ, πεντήκοντα καὶ διακόσια πυρεῖα,
καὶ σὺ καὶ Ἀαρὼν ἕκαστος τὸ πυρεῖον αὑτοῦ. Καὶ ἔλαβον ἕκα- 18
στος τὸ πυρεῖον αὑτοῦ, καὶ ἐπέθηκαν ἐπ᾿ αὐτὰ πῦρ, καὶ ἐπέβαλον
ἐπ᾿ αὐτὰ θυμίαμα, καὶ ἔστησαν παρὰ τὰς θύρας τῆς σκηνῆς τοῦ
μαρτυρίου Μωυσῆς καὶ Ἀαρὼν καὶ ἐπισυνέστησεν ἐπ᾿ αὐτοὺς Κορέ 19
πᾶσαν αὑτοῦ τὴν συναγωγὴν παρὰ τὰς θύρας τῆς σκηνῆς τοῦ μαρ-
τυρίου· καὶ ὤφθη ἡ δόξα Κυρίου πάσῃ τῇ συναγωγῇ. Καὶ ἐλάλησε 20
Κύριος πρὸς Μωυσῆν καὶ Ἀαρών, λέγων ἀποσχίσθητε ἐκ μέσου 21
τῆς συναγωγῆς ταύτης, καὶ ἐξαναλώσω αὐτοὺς εἰσάπαξ. Καὶ ἔπεσαν 22
ἐπὶ πρόσωπον αὑτῶν, καὶ εἶπαν· Θεὸς Θεὸς τῶν πνευμάτων καὶ
πάσης σαρκός, εἰ ἄνθρωπος εἷς ἥμαρτεν, ἐπὶ πᾶσαν τὴν συναγωγὴν
ἡ ὀργὴ Κυρίου; Καὶ ἐλάλησε Κύριος πρὸς Μωυσῆν, λέγων 23
λάλησον τῇ συναγωγῇ, λέγων ἀναχωρήσατε κύκλῳ ἀπὸ τῆς συναγω- 24
γῆς Κορέ καὶ Δαθὰν καὶ Ἀβειρών. Καὶ ἀνέστη Μωυσῆς, καὶ ἐπο- 25
ρεύθη πρὸς Δαθὰν καὶ Ἀβειρὼν καὶ συνεπορεύθησαν μετ᾿ αὑτοῦ
πάντες οἱ πρεσβύτεροι Ἰσραήλ. Καὶ ἐλάλησε πρὸς τὴν συναγωγήν, 26
λέγων· ἀποσχίσθητε δὴ ἀπὸ τῶν σκηνῶν τῶν ἀνθρώπων τῶν σκλη-
ρῶν τούτων, καὶ μὴ ἅπτεσθε ἀπὸ πάντων, ὅσα ἐστὶν αὑτοῖς, μή-
ποτε συναπόλησθε ἐν πάσῃ τῇ ἁμαρτίᾳ αὑτῶν. Καὶ ἀπέστησαν ἀπὸ 27
τῆς σκηνῆς Κορέ καὶ Δαθὰν καὶ Ἀβειρὼν κύκλῳ· καὶ Δαθὰν καὶ
Ἀβειρὼν ἐξῆλθον, καὶ εἰστήκεισαν παρὰ τὰς θύρας τῶν σκηνωμάτων
αὑτῶν, καὶ αἱ γυναῖκες αὑτῶν, καὶ τὰ τέκνα αὑτῶν, καὶ ἡ ἀπο-
σκευὴ αὑτῶν. Καὶ εἶπε Μωυσῆς· ἐν τούτῳ γνώσεσθε ὅτι Κύριος 28
ἀπέστειλέ με ποιῆσαι πάντα τὰ ἔργα ταῦτα, ὅτι οὐκ ἀπ᾿ ἐμαυ-
τοῦ· εἰ κατὰ θάνατον πάντων ἀνθρώπων ἀποθανοῦνται αὑτοί, εἰ καὶ 29
κατ᾿ ἐπίσκεψιν πάντων ἀνθρώπων ἐπισκοπὴ ἔσται αὑτῶν, οὐχὶ Κύ-
ριος ἀπέστειλέ με· ἀλλ᾿ εἰ ἐν φάσματι δείξει Κύριος, καὶ ἀνοίξασα 30
ἡ γῆ τὸ στόμα αὑτῆς, καταπίεται αὑτούς, καὶ τοὺς οἴκους αὑτῶν,
καὶ τὰς σκηνὰς αὑτῶν, καὶ πάντα ὅσα ἐστὶν αὑτοῖς, καὶ καταβή-
σονται ζῶντες εἰς ἅδου, καὶ γνώσεσθε, ὅτι παρώξυναν οἱ ἄνθρωποι
οὗτοι τὸν Κύριον. Ὡς δὲ ἐπαύσατο λαλῶν πάντας τοὺς λόγους τού- 31
τους, ἐῤῥάγη ἡ γῆ ὑποκάτω (τῶν ποδῶν) αὑτῶν, καὶ ἠνοίχθη ἡ 32
γῆ, καὶ κατέπιεν αὑτούς, καὶ τοὺς οἴκους αὑτῶν, καὶ πάντας τοὺς