ΡΟΥ͂Θ.

ΚΕΦΑΛΑΙΟΝ Α΄. Ι.

ΚΑὶ ἐγένετο ἐν ταῖς ἡμέραις ἐν τῷ κρίνειν τοὺς κριτάς, 1
καὶ ἐγένετο λιμὸς ἐν τῇ γῇ· καὶ ἐπορεύθη ἀνὴρ ἀπὸ Βηθλέεμ τῆς
Ἰούδα, τοῦ παροικῆσαι ἐν ἀγρῷ Μωάβ, αὐτὸς καὶ ἡ γυνὴ αὐ-
τοῦ, καὶ οἱ δύο υἱοὶ αὐτοῦ. Καὶ ὄνομα τῷ ἀνδρί, ᾿Αλιμέλεχ· 2
καὶ ὄνομα τῇ γυναικὶ αὐτοῦ, Νοεμμείν· καὶ ὄνομα τοῖς δυσὶν υἱ-
οῖς αὐτοῦ, Μααλὼν καὶ Χελεών, ᾿Εφραθαῖοι ἐκ Βηθλέεμ τῆς ᾿Ιού-
δα. Καὶ ἦλθοσαν εἰς ἀγρὸν Μωάβ, καὶ ἦσαν ἐκεῖ. Καὶ ἀπέθα- 3
νεν ᾿Αλιμέλεχ ὁ ἀνὴρ τῆς Νοεμμείν, καὶ κατελείφθη αὕτη καὶ 4
οἱ δύο υἱοὶ αὐτῆς. Καὶ ἐλάβοσαν ἑαυτοῖς γυναῖκας Μωαβίτιδας·
ὄνομα τῇ μιᾷ, ᾿Ορφά· καὶ ὄνομα τῇ δευτέρᾳ ῾Ρούθ· καὶ κατώκη-
σαν ἐκεῖ ὡς δέκα ἔτη. Καὶ ἀπέθανον καίγε ἀμφότεροι, Μααλὼν 5
καὶ Χελεών· καὶ κατελείφθη ἡ γυνὴ ἀπὸ τοῦ ἀνδρὸς αὐτῆς, καὶ
ἀπὸ τῶν δύο υἱῶν αὐτῆς. Καὶ ἀνέστη αὕτη καὶ αἱ δύο νύμφαι 6
αὐτῆς, καὶ ἐπέστρεψαν ἐξ ἀγροῦ Μωάβ· ἔτι ἤκουσαν ἐν ἀγρῷ
Μωὰβ ὅτι ἐπέσκεπται Κύριος τὸν λαὸν αὐτοῦ, δοῦναι αὐτοῖς ἄρ-
τους. Καὶ ἐξῆλθεν ἐκ τοῦ τόπου οὗ ἦν ἐκεῖ, καὶ αἱ δύο νύμφαι 7
αὐτῆς μετ᾿ αὐτῆς· καὶ ἐπορεύοντο ἐν τῇ ὁδῷ, τοῦ ἐπιστρέψαι εἰς
γῆν Ἰούδα. Καὶ εἶπε Νοεμμείν ταῖς δυσὶ νύμφαις αὐτῆς· πορεύ- 8
θητε δὴ, ἀποστράφητε δὴ ἑκάστη εἰς τὸν οἶκον μητρὸς αὐτῆς·
ποιήσαι Κύριος μεθ᾿ ὑμῶν ἔλεος, καθὼς ἐποιήσατε μετὰ τῶν τε-
θνηκότων καὶ μετ᾿ ἐμοῦ· δῴη Κύριος ὑμῖν, καὶ εὕροιτε ἀνάπαυσιν 9
ἑκάστη ἐν οἴκῳ ἀνδρὸς αὐτῆς. Καὶ κατεφίλησεν αὐτάς· καὶ ἐπῆραν
τὴν φωνὴν αὐτῶν καὶ ἔκλαυσαν. Καὶ εἶπαν αὐτῇ· οὐχί, μετὰ σοῦ 10
ἐπιστρέψομεν εἰς τὸν λαόν σου. Καὶ εἶπε Νοεμμείν· ἐπιστράφητε 11
δὴ θυγατέρες μου, (πορεύθητε,) καὶ ἱνατί πορεύεσθε μετ᾿ ἐμοῦ;
μὴ ἔτι μοι υἱοὶ ἐν τῇ κοιλίᾳ μου, καὶ ἔσονται ὑμῖν εἰς ἄνδρας;
31