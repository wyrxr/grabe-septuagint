158 ΕΞΟΔΟΣ ΚΕΦ. ΛΓʹ. ΛΔʹ.
17 θνη, ὅσα ἐπὶ τῆς γῆς ἐστιν. Εἶπε δὲ Κύριος πρὸς Μωυσῆν· καὶ
. τοῦτόν σοι τὸν λόγον, ὃν εἴρηκας, ποιήσω· εὕρηκας γὰρ χάριν ἐνώ-
18 πιον ἐμοῦ, καὶ οἶδά σε παρὰ πάντας. Καὶ λέγει· δεῖξόν μοι τὴν
19 σεαυτοῦ δόξαν. Καὶ εἶπεν· ἐγὼ παρελεύσομαι πρότερός σου τῇ δόξῃ
μου, καὶ καλέσω ἐν τῷ ὀνόματι Κυρίου ἐναντίον σου· καὶ ἐλεήσω,
20 ὃν ἂν ἐλεῶ, καὶ οἰκτειρήσω, ὃν ἂν οἰκτειρῶ. Καὶ εἶπεν· οὐ δυνήσῃ
ἰδεῖν τὸ πρόσωπόν μου· οὐ γὰρ μὴ ἴδῃ ἄνθρωπος τὸ πρόσωπόν
21 μου, καὶ ζήσεται. Καὶ εἶπε Κύριος· ἰδοὺ τόπος παρ᾿ ἐμοί, καὶ
22 στήσῃ ἐπὶ τῆς πέτρας. Ἡνίκα δ᾿ ἂν παρέλθῃ ἡ δόξα μου , καὶ
θήσω σε εἰς ὀπὴν τῆς πέτρας, καὶ σκεπάσω τῇ χειρί μου ἐπὶ σέ,
23 ἕως ἂν παρέλθω· καὶ ἀφελῶ τὴν χεῖρά μου, καὶ τότε ὄψει· τὰ
ὀπίσω μου· τὸ δὲ πρόσωπόν μου οὐκ ὀφθήσεταί σοι.

ΚΕΦ. ΛΔʹ. XXXIV.

1 ΚΑΙ εἶπε Κύριος πρὸς Μωυσῆν· λάξευσον σεαυτῷ δύο πλάκας
λιθίνας, καθὼς καὶ αἱ πρῶται, καὶ ἀνάβηθι εἰς τὸ ὄρος πρὸς με,
καὶ γράψω ἐπὶ τῶν πλακῶν τὰ ῥήματα, ἃ ἦν ἐπὶ ταῖς πλαξὶ ταῖς
2 πρώταις, ἃς συνέτριψας· καὶ γίνου ἕτοιμος εἰς τὸ πρωΐ, καὶ ἀ-
ναβήσῃ τὸ πρωΐ εἰς τὸ ὄρος τὸ Σινᾶ, καὶ στῆσον μοι ἐκεῖ ἐπ᾿ ἄκρου
3 τοῦ ὄρους. Καὶ μηδεὶς ἀναβήτω μετὰ σοῦ, καὶ μηδεὶς ὀφθήτω ἐν
παντὶ τῷ ὄρει· καὶ τὰ πρόβατα καὶ αἱ βόες μὴ νεμέσθωσαν πλη-
4 σίον τοῦ ὄρους ἐκείνου. Καὶ ἐλάξευσε δύο πλάκας λιθίνας, καθά-
περ αἱ πρῶται· καὶ ὀρθρίσας Μωυσῆς τὸ πρωΐ, ἀνέβη εἰς τὸ ὄρος
τὸ Σινᾶ, καθὰ συνέταξεν αὐτῷ Κύριος· καὶ ἔλαβε Μωυσῆς μεθ᾿
5 ἑαυτοῦ τὰς δύο πλάκας τὰς λιθίνας. Καὶ κατέβη Κύριος ἐν νεφέ-
λῃ, καὶ παρέστη αὐτῷ ἐκεῖ· καὶ ἐκάλεσεν ἐν τῷ ὀνόματι Κυρίου.
6 Καὶ παρῆλθε Κύριος πρὸ προσώπου αὐτοῦ, καὶ ἐκάλεσε Κύριος·
Κύριος ὁ Θεὸς οἰκτίρμων καὶ ἐλεήμων, μακρόθυμος καὶ πολυέ-
7 λεος, καὶ ἀληθινός, καὶ δικαιοσύνην διατηρῶν, καὶ ποιῶν ἔλεος εἰς
χιλιάδας, ἀφαιρῶν ἀνομίας καὶ ἀδικίας καὶ ἁμαρτίας, καὶ τὸν
ἔνοχον καθαρισμῷ οὐ καθαριεῖ, ἐπάγων ἁμαρτίας πατέρων ἐπὶ
8 τέκνα καὶ ἐπὶ τέκνα τέκνων, ἐπὶ τρίτην καὶ τετάρτην γενεάν. Καὶ
9 σπεύσας Μωυσῆς, κύψας ἐπὶ τὴν γῆν, προσεκύνησε· καὶ εἶπεν· εἰ
εὗρον χάριν ἐνώπιόν σου, συμπορευθήτω Κύριός μου μεθ᾿ ἡμῶν·
ὁ λαὸς γὰρ σκληροτράχηλός ἐστι· καὶ ἀφελεῖς σὺ τὰς ἁμαρτίας