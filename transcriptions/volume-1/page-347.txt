332 ΔΕΥΤΕΡΟΝΟΜΙΟΝ

ΚΕΦ. ΙΒ΄. XII

¹ ΚΑΙ ταῦτα τὰ προστάγματα καὶ τὰ κρίματα, ἃ φυλάξεσθε
τοῦ ποιῆσαι ἐπὶ τῆς γῆς, ἧς Κύριος ὁ Θεὸς τῶν πατέρων ὑμῶν δίδω-
σιν ὑμῖν ἐν κλήρῳ πάσας τὰς ἡμέρας, ἃς ὑμεῖς ζητεῖ ἐπὶ τῆς γῆς
² ἀπωλείᾳ ἀπολεῖτε πάντα τὰ ἔθνη, ἐν οἷς ἐλάτρευσαν ἐκεῖ τοῖς
θεοῖς αὐτῶν, οὓς ὑμεῖς κατακληρονομεῖτε αὐτούς, ἐπὶ τῶν ὀρέων
τῶν ὑψηλῶν, καὶ ἐπὶ τῶν θινῶν, καὶ ὑποκάτω παντὸς δένδρου
³ δασέος· καὶ κατασκάψετε τοὺς βωμοὺς αὐτῶν, καὶ συντρίψετε τὰς
στήλας αὐτῶν, καὶ τὰ ἄλση αὐτῶν ἐκκόψετε, καὶ τὰ γλυπτὰ τῶν
θεῶν αὐτῶν κατακαύσετε πυρί, καὶ ἀπολεῖτε τὸ ὄνομα αὐτῶν ἐκ
⁴ τοῦ τόπου ἐκείνου. Οὐ ποιήσετε οὕτως Κυρίῳ τῷ Θεῷ ὑμῶν·
⁵ ἀλλ᾿ ἢ εἰς τὸν τόπον, ὃν ἂν ἐκλέξηται Κύριος ὁ Θεὸς ὑμῶν ἐν
μιᾷ τῶν φυλῶν ὑμῶν, ἐπονομάσαι τὸ ὄνομα αὐτοῦ ἐκεῖ καὶ ἐπι-
⁶ κληθῆναι, καὶ ἐκζητήσετε καὶ εἰσελεύσεσθε ἐκεῖ. Καὶ οἴσετε
ἐκεῖ τὰ ὁλοκαυτώματα ὑμῶν, καὶ τὰ θυσιάσματα ὑμῶν, καὶ τὰς
δεκάτας ὑμῶν, καὶ τὰς ἀπαρχὰς τῶν χειρῶν ὑμῶν, καὶ τὰς εὐ-
χὰς ὑμῶν, καὶ τὰ ἑκούσια ὑμῶν, καὶ τὰ πρωτότοκα τῶν βοῶν
⁷ ὑμῶν καὶ τῶν προβάτων ὑμῶν· καὶ φάγεσθε ἐκεῖ ἐναντίον Κυρί-
ου τοῦ Θεοῦ ὑμῶν, καὶ εὐφρανθήσεσθε ἐπὶ πᾶσιν, οὗ ἐὰν ἐπιβά-
λητε τὰς χεῖρας ὑμῶν, ὑμεῖς καὶ οἱ οἶκοι ὑμῶν, καθότι εὐλόγη-
⁸ σέ σε Κύριος ὁ Θεός σου. Οὐ ποιήσετε κατὰ πάντα ἃ ἡμεῖς ποι-
⁹ οῦμεν ὧδε σήμερον, ἕκαστος τὸ ἀρεστὸν ἐναντίον αὐτοῦ· οὐ γὰρ
ἤκατε ἕως τοῦ νῦν εἰς τὴν κατάπαυσιν καὶ εἰς τὴν κληρονομίαν, ἣν
¹⁰ Κύριος ὁ Θεὸς ὑμῶν δίδωσιν ὑμῖν· καὶ διαβήσεσθε τὸν Ἰορδάνην,
καὶ κατοικήσετε ἐπὶ τῆς γῆς, ἧς Κύριος ὁ Θεὸς ὑμῶν κατακλη-
ρονομήσει ὑμῖν, καὶ καταπαύσει ὑμᾶς ἀπὸ πάντων τῶν ἐχθρῶν
¹¹ ὑμῶν τῶν κύκλῳ, καὶ κατοικήσετε μετὰ ἀσφαλείας. Καὶ ἔσται
ὁ τόκος ὃν ἂν ἐκλέξηται Κύριος ὁ Θεὸς ὑμῶν ἐν αὐτῷ, ἐπικλη-
θῆναι τὸ ὄνομα αὐτοῦ ἐκεῖ, ἐκεῖ οἴσετε πάντα ὅσα ἐγὼ ἐντέλλο-
μαι ὑμῖν σήμερον, τὰ ὁλοκαυτώματα ὑμῶν, καὶ τὰ θυσιάσματα
ὑμῶν, καὶ τὰ ἐπιδέκατα ὑμῶν, καὶ τὰς ἀπαρχὰς τῶν χειρῶν
ὑμῶν, καὶ τὰ δόματα ὑμῶν, καὶ πᾶν ἐκλεκτὸν τῶν δώρων ὑμῶν,
¹² ὅσα ἂν εὔξησθε Κυρίῳ τῷ Θεῷ ὑμῶν· καὶ εὐφρανθήσεσθε ἔναντι
Κυρίου τοῦ Θεοῦ ὑμῶν, ὑμεῖς καὶ οἱ υἱοὶ ὑμῶν καὶ αἱ θυγατέ-