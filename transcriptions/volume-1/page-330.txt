ΚΕΦ. Δ´. ΔΕΥΤΕΡΟΝΟΜΙΟΝ 315
ρίου τοῦ Θεοῦ ὑμῶν, ὅσα ἐγὼ ἐντέλλομαι ὑμῖν σήμερον. Οἱ ὀφ- 3
θαλμοὶ ὑμῶν ἑωράκασι πάντα ὅσα ἐποίησε Κύριος ὁ Θεὸς ὑμῶν
τῷ Βεελφεγώρ, ὅτι πᾶς ἄνθρωπος ὅστις ἐπορεύθη ὀπίσω Βεελφε-
γώρ, ἐξέτριψεν αὐτὸν Κύριος ὁ Θεὸς ὑμῶν ἐξ ὑμῶν· ὑμεῖς δὲ 4
οἱ προσκείμενοι Κυρίῳ τῷ Θεῷ ὑμῶν, ζῆτε πάντες ἐν τῇ σήμε-
ρον. Ἴδετε, δέδειχα ὑμῖν δικαιώματα καὶ κρίσεις, καθὰ ἐνετείλα- 5
το μοι Κύριος ὁ Θεός μου, ποιῆσαι οὕτως ὑμᾶς ἐν τῇ γῇ, εἰς ἣν
ὑμεῖς εἰσπορεύεσθε ἐκεῖ, κληρονομεῖν αὐτήν. Καὶ φυλάξεσθε, καὶ 6
ποιήσετε· ὅτι αὕτη ἡ σοφία ἡμῶν καὶ ἡ σύνεσις ὑμῶν ἐναντίον
πάντων τῶν ἐθνῶν, ὅσοι ἂν ἀκούσωσι πάντα τὰ δικαιώματα ταῦ-
τα, καὶ ἐροῦσιν· ἰδοὺ λαὸς σοφὸς καὶ ἐπιστήμων τὸ ἔθνος τὸ μέ-
γα τοῦτο. Ὅτι ποῖον ἔθνος μέγα, ᾧ ἐστιν (ἐν) αὐτῷ Θεὸς ἐγ- 7
γίζων αὐτοῖς, ὡς Κύριος ὁ Θεὸς ἡμῶν ἐν πᾶσιν οἷς ἂν αὐτὸν
ἐπικαλεσώμεθα; Καὶ ποῖον ἔθνος μέγα, ᾧ ἐστιν (ἐν) αὐτῷ δικαι- 8
ώματα καὶ κρίματα δίκαια, κατὰ πάντα τὸν νόμον τοῦτον, ὃν ἐγὼ
δίδωμι ἐνώπιον ὑμῶν σήμερον; Πρόσεχε σεαυτῷ, καὶ φύλαξον τὴν 9
ψυχήν σου σφόδρα, μὴ ἐπιλάθῃ πάντας τοὺς λόγους, οὓς ἑωρά-
κασιν οἱ ὀφθαλμοί σου, καὶ μὴ ἀποστήτωσαν ἀπὸ τῆς καρδίας σου
πάσας τὰς ἡμέρας τῆς ζωῆς σου· καὶ συμβιβάσεις τοὺς υἱούς σου
καὶ τοὺς υἱοὺς τῶν υἱῶν σου, ἡμέραν ἣν ἔστητε ἐνώπιον Κυρίου 10
τοῦ Θεοῦ ὑμῶν ἐν Χωρὴβ τῇ ἡμέρᾳ τῆς ἐκκλησίας, ὅτε εἶπε Κύ-
ριος πρὸς μέ· ἐκκλησίασον πρὸς μὲ τὸν λαόν, καὶ ἀκουσάτωσαν τὰ
ῥήματά μου, ὅπως μάθωσι φοβεῖσθαί με πάσας τὰς ἡμέρας ὅσας
αὐτοὶ ζῶσιν ἐπὶ τῆς γῆς, καὶ τοὺς υἱοὺς αὐτῶν διδάξουσι. Καὶ 11
προσήλθετε, καὶ ἔστητε ὑπὸ τὸ ὄρος· καὶ τὸ ὄρος ἐκαίετο πυρὶ
ἕως καρδίας τοῦ οὐρανοῦ, σκότος, γνόφος, θύελλα. Καὶ ἐλάλησε 12
Κύριος πρὸς ὑμᾶς (ἐν τῷ ὄρει) ἐκ μέσου τοῦ πυρός· φωνὴν ῥη-
μάτων ὑμεῖς ἠκούσατε, καὶ ὁμοίωμα οὐκ εἴδετε, ἀλλ᾽ ἢ φωνὴν.
καὶ ἀνήγγειλεν ὑμῖν τὴν διαθήκην αὐτοῦ, ἣν ἐνετείλατο ὑμῖν ποι- 13
εῖν, τὰ δέκα ῥήματα, καὶ ἔγραψεν αὐτὰ ἐπὶ δύο πλάκας λιθίνας.
Καὶ ἐμοὶ ἐνετείλατο Κύριος ἐν τῷ καιρῷ ἐκείνῳ, διδάξαι ὑμᾶς 14
δικαιώματα καὶ κρίσεις, ποιεῖν ὑμᾶς αὐτὰ ἐπὶ τῆς γῆς, εἰς ἣν
ὑμεῖς εἰσπορεύεσθε ἐκεῖ, κληρονομῆσαι αὐτήν. Καὶ φυλάξεσθε σφό- 15
δρα τὰς ψυχὰς ὑμῶν, (ὅτι οὐκ εἴδετε πᾶν ὁμοίωμα ἐν τῇ ἡμέ-
ρᾳ ᾗ ἐλάλησε Κύριος πρὸς ὑμᾶς ἐν Χωρὴβ ἐν τῷ ὄρει ἐκ μέσου
τοῦ πυρός)· μή ποτε ἀνομήσητε καὶ ποιήσητε ὑμῖν αὐτοῖς γλυπτὸν 16