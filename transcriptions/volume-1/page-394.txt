ΚΕΦ. Γ΄. Ι Η Σ Ο Υ Σ Ν Α Υ Η 379
ᾔραν οἱ ἱερεῖς τὴν κιβωτὸν τῆς διαθήκης Κυρίου, καὶ ἐπορεύοντο
ἔμπροσθεν τοῦ λαοῦ. Καὶ εἶπε Κύριος πρὸς Ἰησοῦν· ἐν τῇ ἡμέρᾳ 7
αὐτῇ ἄρχομαι ὑψῶσαί σε κατενώπιον πάντων τῶν υἱῶν Ἰσραήλ,
ἵνα γνῶσιν ὅτι καθότι ἤμην μετὰ Μωυσῆ, οὕτως ἔσομαι καὶ μετὰ
σοῦ. Καὶ νῦν ἐντείλαι τοῖς ἱερεῦσι τοῖς αἴρουσι τὴν κιβωτὸν τῆς 8
διαθήκης, λέγων· ὡς ἂν εἰσέλθητε ἐπὶ μέρους τοῦ ὕδατος τοῦ
Ἰορδάνου, καὶ ἐν τῷ Ἰορδάνῃ στήσεσθε. Καὶ εἶπεν Ἰησοῦς τοῖς 9
υἱοῖς Ἰσραήλ· προσαγάγετε ὧδε, καὶ ἀκούσατε τὸ ῥῆμα Κυρίου
τοῦ Θεοῦ ἡμῶν. Καὶ εἶπεν Ἰησοῦς· ἐν τούτῳ γνώσεσθε, ὅτι (ἐγὼ) 10
Κύριος ζῶν ἐν ὑμῖν, καὶ ὀλοθρεύων ὀλοθρεύσει ἀπὸ προσώπου ὑ-
μῶν τὸν Χαναναιοῦν, καὶ τὸν Χετταῖον, καὶ τὸν Εὐαῖον, καὶ τὸν
Φερεζαῖον, καὶ τὸν Γεργεσαῖον, καὶ τὸν Ἀμοῤῥαῖον, καὶ τὸν Ἰε-
βουσαῖον. Ἰδοὺ ἡ κιβωτὸς τῆς διαθήκης Κυρίου πάσης τῆς γῆς 11
διαβαίνει ἔμπροσθεν ὑμῶν τὸν Ἰορδάνην. Καὶ νῦν προχειρίσασθε 12
ὑμῖν δώδεκα ἄνδρας ἀπὸ τῶν υἱῶν Ἰσραήλ, ἄνδρα ἕνα ἐφ᾽ ἑκά-
στης φυλῆς. Καὶ ἔσται ὡς ἂν καταπαύσωσιν οἱ πόδες τῶν ἱερέων 13
τῶν αἰρόντων τὴν κιβωτὸν τῆς διαθήκης Κυρίου πάσης τῆς γῆς
ἐν τῷ ὕδατι τοῦ Ἰορδάνου, τὸ ὕδωρ τοῦ Ἰορδάνου ἐκλείψει, τὸ δὲ
ὕδωρ τὸ καταβαῖνον ἄνωθεν στήσεται εἰς σωρός. Καὶ ἐγένετο ὡς 14
ἅπῆρεν ὁ λαὸς ἐκ τῶν σκηνωμάτων αὐτῶν διαβῆναι τὸν Ἰορδάνην,
οἱ δὲ ἱερεῖς ἦραν τὴν κιβωτὸν τῆς διαθήκης Κυρίου πρότεροι τοῦ
λαοῦ. Ὡς δὲ εἰσεπορεύοντο οἱ ἱερεῖς αἴροντες τὴν κιβωτὸν τῆς δια- 15
θήκης ἐπὶ τὸν Ἰορδάνην, καὶ οἱ πόδες τῶν ἱερέων τῶν αἰρόντων
τὴν κιβωτὸν ἐβάφησαν εἰς τὸ μέρος τοῦ ὕδατος τοῦ Ἰορδάνου, ὁ
δὲ Ἰορδάνης ἐπλήρου καθ᾽ ὅλην τὴν κρηπῖδα αὐτοῦ, ὡσεὶ ἡμέραι
θερισμοῦ πυρῶν· καὶ ἔστη τὰ ὕδατα τὰ καταβαίνοντα ἄνωθεν, ἔστη 16
πῆγμα ἐν ἀρεστηκὸς μακρὰν σφόδρα σφοδρῶς ἕως μέρους Καριά-
θιαρίμ· τὸ δὲ καταβαῖνον κατέβη εἰς τὴν θάλασσαν Ἄραβα, θά-
λασσαν τῶν ἁλῶν ἕως εἰς τὸ τέλος ἐξέλιπε· καὶ ὁ λαὸς εἱ-
στήχει ἀπέναντι Ἰεριχώ. Καὶ ἔστησαν οἱ ἱερεῖς οἱ αἴροντες τὴν 17
κιβωτὸν τῆς διαθήκης Κυρίου ἐπὶ ξηρᾶς ἐν μέσῳ τοῦ Ἰορδάνου
ἑτοίμως· καὶ πάντες οἱ υἱοὶ Ἰσραὴλ διέβαινον διὰ ξηρᾶς, ἕως συ-
νετέλεσε πᾶς ὁ λαὸς διαβαίνων τὸν Ἰορδάνην.