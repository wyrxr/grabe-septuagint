ΚΕΦ. ΙϚʹ. Ε Ξ Ο Δ Ο Σ 125
Ἰδοὺ ἐπὶ πρόσωπον τῆς ἐρήμου λεπτὸν ὡσεὶ χόριον, λεπτὸν ὡσεὶ
πάγος ἐπὶ τῆς γῆς. Ἰδόντες δὲ οἱ υἱοὶ Ἰσραήλ, εἶπαν ἕτερος 15
τῷ ἑτέρῳ· τί ἐστι τοῦτο; οὐ γὰρ ᾔδεισαν τί ἦν. Εἶπε δὲ Μωυ-
σῆς πρὸς αὐτούς· οὗτος ὁ ἄρτος, ὃν ἔδωκε Κύριος ὑμῖν φαγεῖν.
Τοῦτο τὸ ῥῆμα ὃ συνέταξε Κύριος· συναγάγετε ἀπ᾿ αὐτοῦ ἕκα- 16
στος εἰς τοὺς καθήκοντας, γομὸρ κατὰ κεφαλὴν κατὰ ἀριθμὸν
ψυχῶν ὑμῶν· ἕκαστος ἐν τοῖς συσκήνοις ὑμῶν συλλέξατε. Καὶ 17
ἐποίησαν οὕτως οἱ υἱοὶ Ἰσραήλ, καὶ συνέλεξαν ᾧ τὸ πολὺ καὶ
ᾧ τὸ ἔλαττον· καὶ μετρήσαντες τῷ γομόρ, οὐκ ἐπλεόνασεν ᾧ τὸ 18
πολύ, καὶ ᾧ τὸ ὀλίγον, οὐκ ἠλαττόνησεν· ἕκαστος εἰς τοὺς κα-
θήκοντας παρ᾿ αὑτῷ συνέλεξαν. Εἶπε δὲ Μωυσῆς πρὸς αὐτούς· 19
μηδεὶς καταλειπέτω εἰς τὸ πρωΐ ἀπ᾿ αὐτοῦ. Καὶ οὐκ εἰσήκουσαν 20
Μωυσῆ, ἀλλὰ κατέλιπόν τινες ἀπ᾿ αὐτοῦ εἰς τὸ πρωΐ· καὶ ἐξέσε
σκώληκας, καὶ ἐπώζεσεν· καὶ ἐπικράνθη Μωυσῆς ἐπ᾿ αὐτοῖς. Καὶ 21
συνέλεξαν αὐτὸ πρωΐ πρωΐ, ἕκαστος τὸ καθῆκον αὑτῷ· ἡνίκα δὲ
διεθέρμαινεν ὁ ἥλιος, ἐτήκετο. Ἐγένετο δὲ τῇ ἡμέρᾳ τῇ ἕκτῃ, συ- 22
νέλεξαν τὰ δέοντα διπλᾶ δύο γομὸρ τῷ ἑνί· εἰσῆλθον δὲ πάντες οἱ
ἄρχοντες τῆς συναγωγῆς, καὶ ἀνήγγειλαν Μωυσῇ. Εἶπε δὲ Μωυσῆς· 23
πρὸς αὐτούς· τοῦτο τὸ ῥῆμά ἐστιν ὃ ἐλάλησε Κύριος· σάββατα
ἀνάπαυσις ἁγία τῷ Κυρίῳ αὔριον· ὅσα ἐὰν πέσσητε, πέσσετε, καὶ
ὅσα ἂν ἔχητε, ἔχετε· καὶ πᾶν τὸ πλεονάζον καταλείπετε αὐτοῖς
εἰς ἀποθήκην ἕως πρωΐ. Καὶ κατέλιπον ἀπ᾿ αὐτοῦ ἕως πρωΐ, 24
καθάπερ συνέταξεν αὐτοῖς Μωυσῆς· καὶ οὐκ ἐπώζεσεν, οὐδὲ σκώ-
ληξ ἐγένετο ἐν αὐτῷ. Εἶπε δὲ Μωυσῆς· φάγετε αὐτὸ σήμερον· 25
ἔστι γὰρ σάββατα τῷ Κυρίῳ σήμερον· οὐχ εὑρήσετε σήμερον ἐν
τῷ πεδίῳ. Ἕξ ἡμέρας συλλέξετε, τῇ δὲ ἡμέρᾳ τῇ ἑβδόμῃ σάβ- 26
βατ᾽ οὐκ ἔσται ἐν αὐτῇ. Ἐγένετο δὲ ἐν τῇ ἡμέρᾳ τῇ ἑβδόμῃ, 27
ἐξῆλθόν τινες ἐκ τοῦ λαοῦ συλλέξαι, καὶ οὐχ εὗρον. Εἶπε δὲ Κύ- 28
ριος πρὸς Μωυσῆν· ἕως τίνος οὐ βούλεσθε εἰσακούειν τὰς ἐντολάς
μου καὶ τὸν νόμον μου; Ἰδέτε, ὁ γὰρ Κύριος ἔδωκεν ὑμῖν τὴν 29
ἡμέραν ταύτην καὶ τὰ σάββατα· διὰ τοῦτο αὐτὸς ἔδωκεν ὑμῖν τῇ
ἡμέρᾳ τῇ ἕκτῃ ἄρτους δύο ἡμερῶν· καθήσεσθε ἕκαστος εἰς τοὺς
οἴκους ὑμῶν, μηδεὶς ὑμῶν ἐκπορευέσθω (ἕκαστος) ἐκ τοῦ τόπου
αὑτοῦ τῇ ἡμέρᾳ τῇ ἑβδόμῃ. Καὶ ἐσαββάτισεν ὁ λαὸς τῇ ἡμέρᾳ τῇ 30
ἑβδόμῃ. Καὶ ἐπωνόμασαν οἱ υἱοὶ Ἰσραὴλ τὸ ὄνομα αὐτοῦ, Μάν· 31
ἦν δὲ ὡς σπέρμα κορίου, λευκόν· τὸ δὲ γεῦμα αὐτοῦ ὡς ἐγκρίς