466 ΚΡΙΤΑΙ ΚΕΦ. ΙΘ΄.
23 λέγοντες· ἐξάγαγε τὸν ἄνδρα τὸν ἐλθόντα εἰς τὴν οἰκίαν σου, ἵνα
γνῶμεν αὐτόν. Καὶ ἐξῆλθε πρὸς αὐτοὺς ὁ ἀνὴρ ὁ κύριος τῆς οἰ-
κίας, καὶ εἶπε πρὸς αὐτούς· μηδαμῶς ἀδελφοί μου, μὴ ποιή-
σησθε δὴ μετὰ τὸ εἰσελθεῖναι τὸν ἄνδρα τοῦτον εἰς τὴν οἰκίαν
24 μου· μὴ ποιήσητε τὴν ἀφροσύνην ταύτην. Ἰδοὺ ἡ θυγάτηρ μου ἡ
παρθένος, καὶ ἡ παλλακὴ αὐτοῦ· ἐξάξω δὴ αὐτὰς καὶ ταπεινώσατε
αὐτὰς, καὶ ποιήσατε αὐταῖς τὸ ἀγαθὸν ἐν ὀφθαλμοῖς ὑμῶν· καὶ
τῷ ἀνδρὶ τούτῳ μὴ ποιήσητε τὸ ῥῆμα τῆς ἀφροσύνης ταύτης.
25 Καὶ οὐκ ἠθέλησαν οἱ ἄνδρες ἀκοῦσαι αὐτοῦ· καὶ ἐπελάβετο
ὁ ἀνὴρ τῆς παλλακῆς αὐτοῦ, καὶ ἐξήγαγεν αὐτὴν πρὸς αὐτοὺς ἔξω·
καὶ ἔγνωσαν αὐτὴν, καὶ ἐνέπαιξαν αὐτῇ ὅλην τὴν νύκτα ἕως πρωΐ,
26 καὶ ἐξαπέστειλαν αὐτὴν ἅμα τῷ ἀναβαίνειν τὸν ὄρθρον. Καὶ ἦλθεν
ἡ γυνὴ τὸ πρὸς πρωΐ, καὶ ἔπεσε παρὰ τὴν θύραν τοῦ πυλῶνος τοῦ
οἴκου τοῦ ἀνδρὸς οὗ ἦν ὁ κύριος αὐτῆς ἔχει, ἕως οὗ διέφωσε.
27 Καὶ ἀνέστη ὁ κύριος αὐτῆς τὸ πρωΐ, καὶ ἤνοιξε τὰς θύρας τοῦ
οἴκου, καὶ ἐξῆλθε τοῦ ἀπελθεῖν τὴν ὁδὸν αὐτοῦ· καὶ ἰδοὺ ἡ γυνὴ
(αὐτοῦ) ἡ παλλακὴ αὐτοῦ πεπτωκυῖα παρὰ τὴν θύραν, καὶ αἱ χεῖ-
28 ρες αὐτῆς ἐπὶ τὸ πρόθυρον. Καὶ εἶπε πρὸς αὐτήν· ἀνάστηθι καὶ
ἀπέλθωμεν· καὶ οὐκ ἀπεκρίθη αὐτῷ, ἀλλὰ τεθνήκει. Καὶ ἀνέλα-
βεν αὐτὴν ἐπὶ τὸ ὑποζύγιον, καὶ ἀνέστη ὁ ἀνὴρ, καὶ ἀπῆλθεν εἰς
29 τὸν τόπον αὐτοῦ. Καὶ ἦλθεν εἰς τὸν οἶκον αὐτοῦ, καὶ ἔλαβε τὴν
μάχαιραν, καὶ ἐπελάβετο τῆς παλλακῆς αὐτοῦ, καὶ ἐμέλισεν
αὐτὴν κατὰ τὰ ὀστᾶ αὐτῆς εἰς δώδεκα μερίδας· καὶ ἐξαπέστειλεν
30 αὐτὰς εἰς πάσας τὰς φυλὰς τοῦ Ἰσραήλ. Καὶ ἐγένετο πᾶς ὁ
ὁρῶν ἔλεγεν· οὔτε ἐγενήθη, οὔτε ὤφθη οὕτως ἀπὸ τῆς ἡμέρας
ἀναβάσεως υἱῶν Ἰσραὴλ ἐκ γῆς Αἰγύπτου ἕως τῆς ἡμέρας ταύτης.
Καὶ ἐνετείλατο τοῖς ἀνδράσιν οἷς ἐξαπέστειλε, λέγων· τάδε ἐρεῖτε
πρὸς πάντα ἄνδρα Ἰσραήλ· εἰ γέγονε κατὰ τὸ ῥῆμα τοῦτο ἀπὸ
τῆς ἡμέρας ἀναβάσεως υἱῶν Ἰσραὴλ ἐξ Αἰγύπτου ἕως τῆς
ἡμέρας ταύτης· Θέσθε δὴ ἑαυτοῖς βουλὴν περὶ αὐτῆς, καὶ λα-
λήσατε.