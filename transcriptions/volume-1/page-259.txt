244 Α Ρ Ι Θ Μ Ο Ι ΚΕΦ. ςʹ. Ζ.
20 τὸ ξυρήσασθαι αὐτὸν τὴν κεφαλὴν αὐτοῦ, καὶ προσοίσει αὐτὰ ὁ
ἱερεὺς ἐπίδεμα ἔναντι Κυρίου· ἅγιον ἔσται τῷ ἱερεῖ ἐπὶ τοῦ στη­
θουνίου τοῦ ἐπιδέματος, καὶ ἐπὶ τοῦ βραχίονος τοῦ ἀφαιρέματος·
21 καὶ μετὰ ταῦτα πίεται ὁ ἡγιασμένος οἶνον. Οὗτος ὁ νόμος τοῦ εὐ­
ξαμένου, ὃς ἂν εὔξηται (Κυρίῳ) δῶρον αὐτοῦ Κυρίῳ περὶ τῆς
εὐχῆς αὐτοῦ, χωρὶς ὧν ἂν εὕρῃ ἡ χεὶρ αὐτοῦ· κατὰ δύναμιν
εὐχῆς αὐτοῦ, ἧς ἂν εὔξηται, οὕτω ποιήσει κατὰ τὸν νόμον ἁγ­
22 νείας αὐτοῦ. Καὶ ἐλάλησε Κύριος πρὸς Μωυσῆν, λέγων· 23 λά­
λησον ᾿Ααρὼν καὶ τοῖς υἱοῖς αὐτοῦ, λέγων· οὕτως εὐλογήσετε
24 τοὺς υἱοὺς ᾿Ισραήλ, λέγοντες αὐτοῖς· εὐλογήσαι σε Κύριος, καὶ
25 φυλάξαι σε· ἐπιφάναι Κύριος τὸ πρόσωπον αὐτοῦ ἐπὶ σέ, καὶ
26 ἐλεῆσαι σε· ἐπάραι Κύριος τὸ πρόσωπον αὐτοῦ ἐπὶ σέ, καὶ δῴη σοι εἰ­
ρήνην· 27 καὶ ἐπιθήσουσι τὸ ὄνομά μου ἐπὶ τοὺς υἱοὺς ᾿Ισραήλ,
καὶ ἐγὼ Κύριος εὐλογήσω αὐτούς.

ΚΕΦ. Ζ. VII.

1 ΚΑΙ ἐγένετο τῇ ἡμέρᾳ ᾗ συνετέλεσε Μωυσῆς, ὥστε ἀναστῆ­
σαι τὴν σκηνήν, καὶ ἔχρισεν αὐτήν, καὶ ἡγίασεν αὐτὴν καὶ πάντα
τὰ σκεύη αὐτῆς, καὶ τὸ θυσιαστήριον καὶ πάντα τὰ σκεύη αὐτοῦ,
2 καὶ ἔχρισεν αὐτά, καὶ ἡγίασεν αὐτά, καὶ προσήνεγκαν οἱ ἄρχοντες
᾿Ισραὴλ δώδεκα, ἄρχοντες οἴκων πατριῶν· (οὗτοι ἄρχοντες φυλῶν, οὗ­
3 τοι οἱ παραστήκοντες ἐπὶ τῆς ἐπισκοπῆς) καὶ ἤνεγκαν τὰ δῶρα αὐ­
τῶν ἔναντι Κυρίου, ἓξ ἁμάξας λαμπηνίκας, καὶ δώδεκα βόας, ἅμα­
ξαν παρὰ δύο ἀρχόντων, καὶ μόσχον παρὰ ἑκάστου, καὶ προσήνεγκαν
4 αὐτὰ ἐναντίον τῆς σκηνῆς. Καὶ εἶπε Κύριος πρὸς Μωυσῆν, λέγων·
5 λάβε παρ᾿ αὐτῶν, καὶ ἔσονται πρὸς τὰ ἔργα τὰ λειτουργικὰ τῆς
σκηνῆς τοῦ μαρτυρίου· καὶ δώσεις αὐτὰ τοῖς Λευίταις, ἑκάστῳ
6 κατὰ τὴν αὐτοῦ λειτουργίαν. Καὶ λαβὼν Μωυσῆς τὰς ἁμάξας
7 καὶ τοὺς βόας, ἔδωκεν αὐτὰ τοῖς Λευίταις. Τὰς δύο ἁμάξας καὶ
τοὺς τέσσαρας βόας ἔδωκε τοῖς υἱοῖς Γεδσὼν κατὰ τὰς λειτουρ­
8 γίας αὐτῶν· καὶ τὰς τέσσαρας ἁμάξας καὶ τοὺς ὀκτὼ βόας ἔδωκε
τοῖς υἱοῖς Μεραρὶ κατὰ τὰς λειτουργίας αὐτῶν, διὰ ᾿Ιθάμαρ τοῦ
9 υἱοῦ ᾿Ααρὼν τοῦ ἱερέως. Καὶ τοῖς υἱοῖς Καὰθ οὐκ ἔδωκεν, ὅτι
10 τὰ λειτουργήματα τοῦ ἁγίου ἔχουσιν· ἐπ᾿ ὤμων ἄρουσι. Καὶ προ­
σήνεγκαν οἱ ἄρχοντες εἰς τὸν ἐγκαινισμὸν τοῦ θυσιαστηρίου ἐν
τῇ ἡμέρᾳ ᾗ ἔχρισεν αὐτό, καὶ προσήνεγκαν οἱ ἄρχοντες τὰ δῶρα