ΚΕΦ. ΛΒ΄. ΛΓ΄. ΓΕΝΕΣΙΣ 59
Ὑπελείφθη δὲ Ἰακὼβ μόνος· καὶ ἐπάλαισε μετ᾿ αὐτοῦ ἄνθρωπος 24
ἕως πρωΐ. Εἶδε δὲ ὅτι οὐ δύναται πρὸς αὐτόν, καὶ ἥψατο τοῦ 25
πλάτους τοῦ μηροῦ αὐτοῦ, καὶ ἐνάρκησε τὸ πλάτος τοῦ μηροῦ
Ἰακὼβ ἐν τῷ παλαίειν αὐτὸν μετ᾿ αὐτοῦ. Καὶ εἶπεν αὐτῷ· ἀπό- 26
στειλόν με, ἀνέβη γὰρ ὁ ὄρθρος. Ὁ δὲ εἶπεν· οὐ μή σε ἀποστεί-
λω, ἐὰν μὴ εὐλογήσῃς με. Εἶπε δὲ αὐτῷ· τί τὸ ὄνομά σου ἐστίν; 27
Ὁ δὲ εἶπεν· Ἰακώβ. Καὶ εἶπεν αὐτῷ· οὐ κληθήσεται ἔτι τὸ ὄνομά 28
σου Ἰακώβ, ἀλλὰ Ἰσραὴλ τὸ ὄνομά σου ἔσται· ὅτι ἐνίσχυσας μετὰ
Θεοῦ, καὶ μετὰ ἀνθρώπων δυνατός. Ἠρώτησε δὲ Ἰακώβ, καὶ εἶπεν· 29
ἀνάγγειλόν μοι τὸ ὄνομά σου. Καὶ εἶπεν· ἵνατί τοῦτο (σὺ) ἐρω-
τᾷς τὸ ὄνομά μου; καὶ ηὐλόγησεν αὐτὸν ἐκεῖ. Καὶ ἐκάλεσεν Ἰακὼβ 30
τὸ ὄνομα τοῦ τόπου ἐκείνου, Εἶδος Θεοῦ· ἴδον γὰρ Θεὸν πρόσω-
πον πρὸς πρόσωπον, καὶ ἐσώθη μου ἡ ψυχή. Ἀνέτειλε δὲ αὐτῷ 31
ὁ ἥλιος, ἡνίκα παρῆλθε τὸ Εἶδος τοῦ Θεοῦ· αὐτὸς δὲ ἐπέσκαζε τῷ
μηρῷ αὐτοῦ. Ἕνεκεν γὰρ τούτου οὐ μὴ φάγωσιν οἱ υἱοὶ Ἰσραὴλ 32
τὸ νεῦρον, ὃ ἐνάρκησεν, ὅ ἐστιν ἐπὶ τοῦ πλάτους τοῦ μηροῦ (Ἰα-
κώβ), ἕως τῆς ἡμέρας ταύτης· ὅτι ἥψατο τοῦ πλάτους τοῦ μηροῦ
Ἰακὼβ τοῦ νεύρου, καὶ ἐνάρκησεν.

ΚΕΦ. ΛΓ΄. XXXIII.

ἈΝΑΒΛΕΨΑΣ δὲ Ἰακὼβ τοῖς ὀφθαλμοῖς αὐτοῦ,ἴδε,καὶ ἰδοὺ Ἡ- 1
σαῦ ὁ ἀδελφὸς αὐτοῦ ἐρχόμενος, αὐτὸς καὶ τετρακόσιοι ἄνδρες μετ᾿
αὐτοῦ. Καὶ ἐπεδίειλεν Ἰακὼβ τὰ παιδία ἐπὶ Λείαν, καὶ ἐπὶ Ῥα-
χὴλ, καὶ τὰς δύο παιδίσκας· καὶ ἐποίησε τὰς δύο παιδίσκας καὶ 2
τοὺς υἱοὺς αὐτῶν ἐν πρώτοις, καὶ Λείαν καὶ τὰ παιδία αὐτῆς
ὀπίσω, καὶ Ῥαχὴλ καὶ Ἰωσὴφ ἐσχάτους. Αὐτὸς δὲ παρῆλθεν ἔμ- 3
προσθεν αὐτῶν, καὶ προσεκύνησεν ἐπὶ τὴν γῆν ἑπτάκις, ἕως τοῦ
ἐγγίσαι τῷ ἀδελφῷ αὐτοῦ. Καὶ προσέδραμεν Ἠσαῦ εἰς συνάντη- 4
σιν αὐτῷ, καὶ περιλαβὼν αὐτὸν ἐφίλησε, καὶ προσέπεσεν ἐπὶ τὸν
τράχηλον αὐτοῦ, καὶ κατεφίλησεν αὐτόν· καὶ ἔκλαυσαν ἀμφότεροι.
Καὶ ἀναβλέψας ἴδε τὰς γυναῖκας καὶ τὰ παιδία, καὶ εἶπε· τί 5
ταῦτά σοι ἐστίν; Ὁ δὲ εἶπε· τὰ παιδία, οἷς ἠλέησεν ὁ Θεὸς τὸν
παῖδά σου. Καὶ προσήγγισαν αἱ παιδίσκαι καὶ τὰ παιδία αὐτῶν, 6
καὶ προσεκύνησαν· καὶ προσήγγισε Λεία καὶ τὰ τέκνα αὐτῆς, καὶ 7
προσεκύνησαν· καὶ μετὰ ταῦτα προσήγγισε Ῥαχὴλ καὶ Ἰωσήφ,