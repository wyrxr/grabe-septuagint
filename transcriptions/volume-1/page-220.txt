ΚΕΦ. ΙϚ΄. ΙΖ΄. ΛΕΥΪΤΙΚΟΝ                               205
περὶ τῶν ἱερέων)· καὶ τὸ στέαρ τὸ περὶ τῶν ἁμαρτιῶν ἀνοίσει 25
ἐπὶ τὸ θυσιαστήριον. Καὶ ὁ ἐξαποστέλλων τὸν χίμαρρον τὸν διε- 26
σταλμένον εἰς ἄφεσιν, πλυνεῖ τὰ ἱμάτια αὐτοῦ, καὶ λούσεται τὸ
σῶμα αὐτοῦ ὕδατι, καὶ μετὰ ταῦτα εἰσελεύσεται εἰς τὴν παρεμ-
βολήν. Καὶ τὸν μόσχον τὸν περὶ τῆς ἁμαρτίας, καὶ τὸν χίμαρον 27
τὸν περὶ τῆς ἁμαρτίας, ὧν τὸ αἷμα εἰσηνέχθη ἐξιλάσασθαι ἐν τῷ
ἁγίῳ, ἐξοίσουσιν αὐτὰ ἔξω τῆς παρεμβολῆς, καὶ κατακαύσουσιν
αὐτὰ ἐν πυρί· καὶ τὰ δέρματα αὐτῶν, καὶ τὰ κρέα αὐτῶν, καὶ
τὴν κόπρον αὐτῶν· ὁ δὲ κατακαίων αὐτά, πλυνεῖ τὰ ἱμάτια αὐ- 28
τοῦ, καὶ λούσεται τὸ σῶμα αὐτοῦ ὕδατι, καὶ μετὰ ταῦτα εἰσε-
λεύσεται εἰς τὴν παρεμβολήν. Καὶ ἔσται τοῦτο ὑμῖν νόμιμον αἰ- 29
ώνιον· ἐν τῷ μηνὶ τῷ ἑβδόμῳ, δεκάτῃ τοῦ μηνός, ταπεινώσετε
τὰς ψυχὰς ὑμῶν, καὶ πᾶν ἔργον οὐ ποιήσετε ὁ αὐτόχθων, καὶ ὁ
προσήλυτος ὁ προσκείμενος ἐν ὑμῖν· ἐν γὰρ τῇ ἡμέρᾳ ταύτῃ ἐξ- 30
ιλάσεται περὶ ὑμῶν, καθαρίσαι ὑμᾶς ἀπὸ πασῶν τῶν ἁμαρτιῶν
ὑμῶν ἔναντι Κυρίου, καὶ καθαρισθήσεσθε· σάββατα σαββάτων (ἀ- 31
νάπαυσις αὕτη) ἔσται ὑμῖν· καὶ ταπεινώσετε τὰς ψυχὰς ὑμῶν,
νόμιμον αἰώνιον. Ἐξιλάσεται ὁ ἱερεὺς ὃν ἂν χρίσωσιν αὐτόν, καὶ 32
ὃν ἂν τελειώσωσι τὰς χεῖρας αὐτοῦ, ἱερατεύειν μετὰ τὸν πατέρα
αὐτοῦ· καὶ ἐνδύσεται τὴν στολὴν τὴν λινην, στολὴν ἁγίαν· καὶ 33
ἐξιλάσεται τὸ ἅγιον τοῦ ἁγίου, καὶ τὴν σκηνὴν τοῦ μαρτυρίου, καὶ
τὸ θυσιαστήριον ἐξιλάσεται, καὶ περὶ τῶν ἱερέων, καὶ περὶ πάσης
συναγωγῆς ἐξιλάσεται. Καὶ ἔσται τοῦτο ὑμῖν νόμιμον αἰώνιον, 34
ἐξιλάσκεσθαι περὶ τῶν υἱῶν Ἰσραὴλ ἀπὸ πασῶν τῶν ἁμαρτιῶν
αὐτῶν ἅπαξ τοῦ ἐνιαυτοῦ ποιηθήσεται, καθάπερ συνέταξε Κύριος
τῷ Μωυσῇ.

                           ΚΕΦ. ΙΖ΄. XVII.

  1 ΚΑΙ ἐλάλησε Κύριος πρὸς Μωυσῆν, λέγων· λάλησον πρὸς 2
Ἀαρὼν καὶ πρὸς τοὺς υἱοὺς αὐτοῦ, καὶ πρὸς πάντας τοὺς
υἱοὺς Ἰσραήλ, καὶ ἐρεῖς πρὸς αὐτούς· τοῦτο τὸ ῥῆμα, ὃ ἐνετεί-
λατο Κύριος λέγων· ἄνθρωπος ἄνθρωπος τῶν υἱῶν Ἰσραήλ, (ἢ 3
τῶν προσηλύτων ἢ τῶν προσκειμένων ἐν ὑμῖν,) ὃς ἂν σφάξῃ μό-
σχον, ἢ πρόβατον, ἢ αἶγα ἐν τῇ παρεμβολῇ, καὶ ὡς ἂν σφά-
ξῃ ἔξω τῆς παρεμβολῆς, καὶ ἐπὶ τὴν θύραν τῆς σκηνῆς τοῦ μαρ- 4