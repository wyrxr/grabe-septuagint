ΚΕΦ. Β΄. ΔΕΥΤΕΡΟΝΟΜΙΟΝ 311
νομίας αὐτοῦ, ἣν ἔδωκε Κύριος αὐτοῖς. Νῦν οὖν ἀνάστητε ὑμεῖς 13
καὶ παραπορεύεσθε τὴν φάραγγα Ζαρέτ· καὶ παρήλθομεν τὴν φά-
ραγγα Ζαρέτ. Καὶ αἱ ἡμέραι ἃς παρεπορεύθημεν ἀπὸ Κάδης 14
Βαρνὴ ἕως οὗ παρήλθομεν τὴν φάραγγα Ζαρέτ, τριάκοντα καὶ ὀκτὼ
ἔτη, ἕως οὗ διέπεσε πᾶσα ἡ γενεὰ ἀνδρῶν πολεμιστῶν (ἀποθνή-
σκοντες) ἐκ μέσου τῆς παρεμβολῆς, καθότι ὤμοσε Κύριος αὐτοῖς.
Καὶ ἡ χεὶρ Κυρίου ἦν ἐπ᾿ αὐτοῖς, τοῦ ἐξαναλῶσαι αὐτοὺς ἐκ μέ- 15
σου τῆς παρεμβολῆς, ἕως οὗ διέπεσαν. Καὶ ἐγενήθη ἐπειδὴ ἐπε- 16
σαν πάντες οἱ ἄνδρες οἱ πολεμισταὶ ἀποθνήσκοντες ἐκ μέσου τοῦ
λαοῦ, 17 καὶ ἐλάλησε Κύριος πρὸς μέ, λέγων· σὺ παραπορεύῃ σή- 18
μερον τὰ ὅρια Μωὰβ τὴν Ἀροήρ, καὶ προσάξετε ἐγγὺς υἱῶν Ἀμ- 19
μών· μὴ ἐχθραίνετε αὐτοῖς, καὶ μὴ συνάψητε αὐτοῖς εἰς πόλεμον·
οὐ γάρ μὴ δῶ ἀπὸ τῆς γῆς υἱῶν Ἀμμὰν σοι ἐν κλήρῳ, ὅτι τοῖς
υἱοῖς Λὼτ δέδωκα αὐτὴν ἐν κλήρῳ. Γῆ Ῥαφαεὶμ λογισθήσεται· 20
καὶ γὰρ ἐπ᾿ αὐτῆς οἱ Ῥαφαεὶμ κατῴκουν τοπρότερον, καὶ οἱ Ἀμ-
μανῖται ἐπονομάζουσιν αὐτοὺς Ζομζομείν. Ἔθνος μέγα καὶ πολὺ 21
καὶ δυνατώτερον, ὥσπερ οἱ Ἐνακείμ· καὶ ἀπώλεσεν αὐτοὺς Κύ-
ριος ἀπὸ προσώπου αὐτῶν, καὶ κατεκληρονόμησαν αὐτούς, καὶ
κατῳκίσθησαν ἀντ᾿ αὐτῶν (ἕως τῆς ἡμέρας ταύτης)· ὥσπερ ἐποίη- 22
σε τοῖς υἱοῖς Ἡσαῦ τοῖς κατοικοῦσιν ἐν Σηείρ, ὃν τρόπον ἐξέτρι-
ψε τὸν Χορραῖον ἀπὸ προσώπου αὐτῶν, καὶ κατεκληρονόμησαν αὐ-
τούς, καὶ κατῳκίσθησαν ἀντ᾿ αὐτῶν ἕως τῆς ἡμέρας ταύτης. Καὶ 23
οἱ Εὐαῖοι οἱ κατοικοῦντες ἐν Ἀσηρὼθ ἕως Γάζης, καὶ οἱ Καπ-
πάδοκες οἱ ἐξελθόντες ἐκ Καππαδοκίας ἐξέτριψαν αὐτούς, καὶ κατ-
ῳκίσθησαν ἀντ᾿ αὐτῶν. Νῦν ἀνάστητε καὶ ἀπάρατε, καὶ παρέλ- 24
θατε ὑμεῖς τὴν φάραγγα Ἀρνών. Ἰδοὺ παραδέδωκα εἰς τὰς χει-
ρὰς σου τὸν Σηὼν βασιλέα Ἑσεβὼν τὸν Ἀμορραῖον, καὶ τὴν γῆν
αὐτοῦ· ἐνάρχου κληρονομεῖν, σύναπτε πρὸς αὐτὸν πόλεμον. Ἐν τῇ 25
ἡμέρα ταύτη ἐνάρχου δοῦναι τὸν τρόμον σου καὶ τὸν φόβον σου ἐπὶ
πρόσωπον πάντων τῶν ἐθνῶν τῶν ὑποκάτω παντὸς τοῦ οὐρανοῦ,
οἵτινες ἀκούσαντες τὸ ὄνομά σου παραχθήσονται, καὶ ὠδῖνας ἐξου-
σιν ἀπὸ προσώπου σου. Καὶ ἀπέστειλα πρέσβεις ἐκ τῆς ἐρή- 26
μου Κεδμὼθ πρὸς Σηὼν βασιλέα Ἑσεβὼν λόγοις εἰρηνικοῖς, λέ-
γων· παρελεύσομαι, διὰ τῆς γῆς σου, ἐν τῇ ὁδῷ πορεύσομαι, οὐκ ἐκκλι- 27
νῶ δεξιὰ οὔτε ἀριστερά· βρώματα ἀργυρίου ἀποδόσῃ μοι, καὶ φάγομαι, 28
καὶ ὕδωρ ἀργυρίου ἀποδόσῃ μοι, καὶ πίομαι· πλὴν ὅτι παρελεύσομαι: