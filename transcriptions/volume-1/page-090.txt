ΚΕΦ. ΜΑ΄.          ΓΕΝΕΣΙΣ               75
ἐνύπνια, συγκρίναι αὐτά. Ἀποκριθεὶς δὲ Ἰωσὴφ τῷ Φαραώ, εἶπεν· 16
ἄνευ τοῦ Θεοῦ οὐκ ἀποκριθήσεται τὸ σωτήριον Φαραώ. Ἐλάλησε
δὲ Φαραὼ τῷ Ἰωσήφ, λέγων· ἐν τῷ ὕπνῳ μου ὤμην ἑστάναι 17
ἐπὶ τὸ χεῖλος τοῦ ποταμοῦ· καὶ ὥσπερ ἐκ τοῦ ποταμοῦ ἀνέβαι- 18
νον ἑπτὰ βόες καλαὶ τῷ εἴδει, καὶ ἐκλεκταὶ ταῖς σαρξί, καὶ ἐνέ-
μοντο ἐν τῷ Ἄχει. Καὶ ἰδοὺ ἑπτὰ βόες ἕτεραι ἀνέβαινον ὀπίσω 19
αὐτῶν ἐκ τοῦ ποταμοῦ, πονηραὶ καὶ αἰσχραὶ τῷ εἴδει σφόδρα,
καὶ λεπταὶ ταῖς σαρξί, (καὶ ἐνέμοντο ἐν τῷ Ἄχει) οἵας οὐκ εἶδον
τοιαύτας ἐν ὅλῃ τῇ Αἰγύπτῳ αἰσχροτέρας. Καὶ κατέφαγον αἱ ἑπτὰ 20
βόες αἱ αἰσχραὶ καὶ λεπταὶ τὰς ἑπτὰ βόας τὰς πρώτας τὰς κα-
λὰς καὶ ἐκλεκτάς· καὶ εἰσῆλθον εἰς τὰς κοιλίας αὐτῶν, καὶ οὐ 21
διάδηλοι ἐγένοντο, ὅτι εἰσῆλθον εἰς τὰς κοιλίας αὐτῶν, καὶ αἱ ὄψεις
αὐτῶν αἰσχραί, καθὰ καὶ τὴν ἀρχήν. Ἐξεγερθεὶς δὲ ἐκοιμήθην.
Καὶ ἴδον πάλιν ἐν τῷ ὕπνῳ μου, καὶ ὥσπερ ἑπτὰ στάχυες ἀνέ- 22
βαινον ἐν πυθμένι ἑνί, πλήρεις καὶ καλοί. Ἄλλοι δὲ ἑπτὰ στά- 23
χυες λεπτοὶ καὶ ἀνεμόφθοροι ἀνερύοντο, ἐχόμενοι αὐτῶν. Καὶ 24
κατέπιον οἱ ἑπτὰ στάχυες οἱ λεπτοὶ καὶ ἀνεμόφθοροι τοὺς ἑπτὰ
στάχυας τοὺς καλοὺς καὶ τοὺς πλήρεις. Εἶπα οὖν τοῖς ἐξηγηταῖς,
καὶ οὐκ ἦν ὁ ἀπαγγέλλων μοι. Καὶ εἶπεν Ἰωσὴφ τῷ Φαραώ· τὸ 25
ἐνύπνιον Φαραὼ ἕν ἐστιν· ὅσα ὁ Θεὸς ποιεῖ, ἔδειξε τῷ Φαραώ.
Αἱ ἑπτὰ βόες αἱ καλαί, ἑπτὰ ἔτη ἐστί· καὶ οἱ ἑπτὰ στάχυες 26
οἱ καλοί, ἑπτὰ ἔτη ἐστί· τὸ ἐνύπνιον Φαραὼ ἕν ἐστι. Καὶ αἱ 27
ἑπτὰ βόες αἱ λεπταὶ αἱ ἀναβαίνουσαι ὀπίσω αὐτῶν, ἑπτὰ ἔτη
ἐστί· καὶ οἱ ἑπτὰ στάχυες οἱ λεπτοὶ καὶ ἀνεμόφθοροι, ἔσονται
ἑπτὰ ἔτη λιμοῦ. Τὸ δὲ ῥῆμα ὃ εἴρηκα Φαραώ· ὅσα ὁ Θεὸς ποιεῖ, 28
ἔδειξε τῷ Φαραώ. Ἰδοὺ ἑπτὰ ἔτη ἔρχεται, εὐθηνία πολλὴ ἐν πάσῃ 29
τῇ Αἰγύπτῳ. Ἥξει δὲ ἑπτὰ ἔτη λιμοῦ μετὰ ταῦτα, καὶ ἐπιλη- 30
σθήσονται τῆς πλησμονῆς ἐν ὅλῃ τῇ γῇ Αἰγύπτῳ, καὶ ἀναλώσει
ὁ λιμὸς τὴν γῆν· καὶ οὐκ ἐπιγνωσθήσεται ἡ εὐθηνία ἐπὶ τῆς γῆς 31
ἀπὸ τοῦ λιμοῦ τοῦ ἐσομένου μετὰ ταῦτα, ἰσχυρὸς γὰρ ἔσται
σφόδρα. Περὶ δὲ τοῦ δευτερώσαι τὸ ἐνύπνιον Φαραὼ δίς, ὅτι 32
ἀληθὲς ἔσται τὸ ῥῆμα τὸ παρὰ τοῦ Θεοῦ, καὶ ταχυνεῖ ὁ Θεὸς
τοῦ ποιῆσαι αὐτό. Νῦν οὖν σκέψαι ἄνθρωπον φρόνιμον καὶ συνε- 33
τόν, καὶ κατάστησον αὐτὸν ἐπὶ τῆς γῆς Αἰγύπτου· καὶ ποιησάτω 34
Φαραὼ καὶ καταστησάτω τοπάρχας ἐπὶ τῆς γῆς· καὶ ἀποπεμ-
πωσάτωσαν πάντα τὰ γεννήματα τῆς γῆς Αἰγύπτου τῶν ἑπτὰ