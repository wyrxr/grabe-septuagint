ΚΕΦ. Ηʹ.                       Α Ρ Ι Θ Μ Ο Ι                                 249
σεις αὐτοῖς τὸν ἁγνισμὸν αὐτῶν· περιῤῥανεῖς αὐτοὺς ὕδωρ ἁγνισ-
μοῦ, καὶ ἐπελεύσεται ξυρὸν ἐπὶ πᾶν τὸ σῶμα αὐτῶν, καὶ πλυ-
νοῦσι τὰ ἱμάτια αὐτῶν, καὶ καθαροὶ ἔσονται. Καὶ λήψονται μόσ- 8
χον ἕνα ἐκ βοῶν, καὶ τούτου θυσίαν σεμίδαλιν ἀναπεποιημένην ἐν
ἐλαίῳ, καὶ μόσχον ἐνιαύσιον ἐκ βοῶν λήψῃ περὶ ἁμαρτίας. Καὶ 9
προσάξεις τοὺς Λευΐτας ἔναντι τῆς σκηνῆς τοῦ μαρτυρίου, καὶ
συνάξεις πᾶσαν συναγωγὴν υἱῶν Ἰσραήλ· καὶ προσάξεις τοὺς 10
Λευΐτας ἔναντι Κυρίου, καὶ ἐπιθήσουσιν οἱ υἱοὶ Ἰσραὴλ τὰς χεῖ-
ρας αὐτῶν ἐπὶ τοὺς Λευΐτας. Καὶ ἀφοριεῖ Ἀαρὼν τοὺς Λευΐτας 11
ἀπόδομα ἔναντι Κυρίου παρὰ τῶν υἱῶν Ἰσραήλ, καὶ ἔσονται ὥστε
ἐργάζεσθαι τὰ ἔργα Κυρίου. Οἱ δὲ Λευΐται ἐπιθήσουσι τὰς χεῖ- 12
ρας αὐτῶν ἐπὶ τὰς κεφαλὰς τῶν μόσχων· καὶ ποιήσει τὸν ἕνα πε-
ρὶ ἁμαρτίας, καὶ τὸν ἕνα εἰς ὁλοκαύτωμα Κυρίῳ, ἐξιλάσασθαι
περὶ αὐτῶν. Καὶ στήσεις τοὺς Λευΐτας ἔναντι Κυρίου, καὶ ἔναν- 13
τι Ἀαρών, καὶ ἔναντι τῶν υἱῶν αὐτοῦ, καὶ ἀποδώσεις αὐτοὺς ἀ-
πόδομα Κυρίῳ. Καὶ διαστελεῖς τοὺς Λευΐτας ἐκ μέσου υἱῶν Ἰσ- 14
ραήλ, καὶ ἔσονται ἐμοί. Καὶ μετὰ ταῦτα εἰσελεύσονται οἱ Λευΐται 15
ἐργάζεσθαι τὰ ἔργα τῆς σκηνῆς τοῦ μαρτυρίου· καὶ καθαριεῖς αὐ-
τούς, καὶ ἀποδώσεις αὐτοὺς ἔναντι Κυρίου. Ὅτι ἀπόδομα ἀπο- 16
δεδομένα οὗτοί μοι εἰσὶν ἐκ μέσου υἱῶν Ἰσραὴλ· ἀντὶ τῶν δια-
νοιγόντων πᾶσαν μήτραν πρωτοτόκων πάντων ἐκ τῶν υἱῶν Ἰσ-
ραήλ, εἴληφα αὐτοὺς ἐμοί. Ὅτι ἐμοὶ πᾶν πρωτότοκον ἐξ υἱῶν 17
Ἰσραὴλ ἀπὸ ἀνθρώπου ἕως κτήνους· ᾗ ἡμέρᾳ ἐπάταξα πᾶν πρω-
τότοκον ἐν γῇ Αἰγύπτῳ , ἡγίασα αὐτοὺς ἐμοί· καὶ ἔλαβον τοὺς 18
Λευΐτας ἀντὶ παντὸς πρωτοτόκου ἐν υἱοῖς Ἰσραήλ. Καὶ ἀπέδωκα 19
τοὺς Λευΐτας ἀπόδομα δεδομένους Ἀαρὼν καὶ τοῖς υἱοῖς αὐτοῦ
ἐκ μέσου υἱῶν Ἰσραήλ, ἐργάζεσθαι τὰ ἔργα τῶν υἱῶν Ἰσραὴλ ἐν
τῇ σκηνῇ τοῦ μαρτυρίου, καὶ ἐξιλάσκεσθαι περὶ τῶν υἱῶν Ἰσ-
ραήλ· καὶ οὐκ ἔσται ἐν τοῖς υἱοῖς Ἰσραὴλ πληγή, προσεγγιζόντων
υἱῶν Ἰσραὴλ πρὸς τὰ ἅγια. Καὶ ἐποίησε Μωυσῆς καὶ Ἀαρὼν 20
καὶ πᾶσα συναγωγὴ υἱῶν Ἰσραὴλ τοῖς Λευΐταις· καθὰ ἐνετείλατο
Κύριος τῷ Μωυσῇ περὶ τῶν Λευϊτῶν, οὕτως ἐποίησαν αὐτοῖς οἱ
υἱοὶ Ἰσραήλ. Καὶ ἡγνίσαντο οἱ Λευΐται, καὶ ἔπλυναν τὰ ἱμάτια 21
αὐτῶν· καὶ ἀπέδωκεν αὐτοὺς Ἀαρών, ἀπόδομα ἔναντι Κυρίου, καὶ
ἐξιλάσατο περὶ αὐτῶν Ἀαρών, ἀφαγνίσασθαι αὐτούς. Καὶ μετὰ ταῦ- 22
τα εἰσῆλθον οἱ Λευΐται λειτουργεῖν τὴν λειτουργίαν αὐτῶν ἐν
.