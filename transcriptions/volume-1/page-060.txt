ΚΕΦ. ΚΖ´. ΓΕΝΕΣΙΣ 45´
ἐγώ. Καὶ εἶπεν· ἰδοὺ γεγήρακα, καὶ οὐ γινώσκω τὴν ἡμέραν τῆς 2
τελευτῆς μου. Νῦν οὖν λάβε τὸ σκεῦός σου, τήν τε φαρέτραν, καὶ 3
τὸ τόξον, καὶ ἔξελθε εἰς τὸ πεδίον, καὶ θηρεύσον μοι θήραν· καὶ 4
ποίησόν μοι ἐδέσματα, ὡς φιλῶ ἐγώ· καὶ ἐνεγκόν μοι ἵνα φάγω,
ὅπως εὐλογήσῃ σε ἡ ψυχή μου, πρὸ τοῦ ἀποθανεῖν με. Ῥεβέκ- 5
κα δὲ ἤκουσε λαλοῦντος Ἰσαὰκ πρὸς Ἠσαῦ τὸν υἱὸν αὐτοῦ· ἐπο-
ρεύθη δὲ Ἠσαῦ εἰς τὸ πεδίον, θηρεῦσαι θήραν τῷ πατρὶ αὐτοῦ.
Ῥεβέκχα δὲ εἶπε πρὸς Ἰακὼβ τὸν υἱὸν αὐτῆς τὸν ἐλάσσω· ἴδε, 6
ἐγὼ ἤκουσα τοῦ πατρός σου λαλοῦντος πρὸς Ἠσαῦ τὸν ἀδελφόν
σου, λέγοντος· ἔνεγκόν μοι θήραν, καὶ ποίησόν μοι ἐδέσματα, ἵνα 7
φάγω εὐλογήσῃ σε ἐναντίον Κυρίου, πρὸ τοῦ ἀποθανεῖν με. Νῦν 8
οὖν υἱέ μου ἄκουσόν μου, καθὰ ἐγὼ ἐντέλλομαί σοι· καὶ πορευ- 9
θεὶς εἰς τὰ πρόβατα, λάβε μοι ἐκεῖθεν δύο ἐρίφους ἁπαλοὺς καὶ
καλοὺς, καὶ ποιήσω αὐτοὺς ἐδέσματα τῷ πατρί σου, ὡς φιλεῖ·
καὶ εἰσοίσεις τῷ πατρί σου, καὶ φάγεται, ὅπως εὐλογήσῃ σε ὁ 10
πατήρ σου, πρὸ τοῦ ἀποθανεῖν αὐτόν. Εἶπε δὲ Ἰακὼβ πρὸς Ῥε- 11
βέκκαν τὴν μητέρα αὐτοῦ· ἔστιν Ἠσαῦ ὁ ἀδελφός μου ἀνὴρ δα-
σύς, ἐγὼ δὲ ἀνὴρ λείος· μήποτε ψηλαφήσῃ με ὁ πατήρ μου, καὶ 12
ἔσομαι ἐναντίον αὐτοῦ ὡς καταφρονῶν, καὶ ἐπάξω ἐπ᾿ ἐμαυτὸν
κατάραν, καὶ οὐκ εὐλογίαν. Εἶπε δὲ αὐτῷ ἡ μήτηρ· ἐπ᾿ ἐμὲ ἡ 13
κατάρα σου, τέκνον· μόνον ὑπάκουσον τῆς φωνῆς μου, καὶ πορευ-
θεὶς ἔνεγκέ μοι. Πορευθεὶς δὲ ἔλαβε, καὶ ἤνεγκε τῇ μητρὶ αὐτοῦ 14
καὶ ἐποίησεν ἡ μήτηρ αὐτοῦ ἐδέσματα, καθὰ ἐφίλει ὁ πατὴρ αὐ-
τοῦ. Καὶ λαβοῦσα Ῥεβέκκα τὴν στολὴν Ἠσαῦ τοῦ υἱοῦ αὐτῆς τοῦ 15
πρεσβυτέρου τὴν καλήν, ἣ ἦν παρ᾿ αὐτῇ ἐν τῷ οἴκῳ, καὶ ἐνέδυσεν
Ἰακὼβ τὸν υἱὸν αὐτῆς τὸν νεώτερον· καὶ τὰ δέρματα τῶν ἐρίφων 16
περιέθηκεν ἐπὶ τοὺς βραχίονας αὐτοῦ, καὶ ἐπὶ τὰ γυμνὰ τοῦ τρα-
χήλου αὐτοῦ· καὶ ἔδωκε τὰ ἐδέσματα καὶ τοὺς ἄρτους οὓς ἐποίη- 17
σεν, εἰς τὰς χεῖρας Ἰακὼβ τοῦ υἱοῦ αὐτῆς. Καὶ εἰσήνεγκε τῷ 18
πατρὶ αὐτοῦ, εἶπε δέ· πάτερ μου. Ὁ δὲ εἶπεν· ἰδοὺ ἐγώ· τίς εἶ
σύ, τέκνον; Καὶ εἶπεν Ἰακὼβ (ὁ υἱὸς αὐτοῦ) τῷ πατρί αὐτοῦ· 19
ἐγὼ Ἠσαῦ ὁ πρωτότοκός σου, ἐποίησα καθὰ ἐλάλησάς μοι· ἀνα-
στὰς κάθισον, καὶ φάγε ἀπὸ τῆς θήρας μου, ὅπως εὐλογήσῃ με ἡ
ψυχή σου. Εἶπε δὲ Ἰσαὰκ τῷ υἱῷ αὐτοῦ· τί τοῦτο, ὃ ταχὺ εὗ- 20
ρες ὦ τέκνον; Ὁ δὲ εἶπεν· ὅτι παρέδωκε Κύριος ὁ Θεός σου
ἐναντίον μου. Εἶπε δὲ Ἰσαὰκ τῷ Ἰακώβ· ἔγγισόν μοι, καὶ ψη- 21